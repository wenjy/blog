---
url: /2020/08/21/道德经.html
title: "道德经"
keywords: "道德经"
description: "道德经"
date: 2020-08-21T20:29:21+08:00
draft: false
tags: ["国粹"]
tags_weight: 100
categories: ["国粹"]
categoryes_weight: 100
type: "reprinted"
---
# 《道德经》

## 一

**道可道，非常道；名可名，非常名。无，名天地之始；有，名万物之母。
故常无，欲以观其妙；常有，欲以观其徼（jiao4）。此二者同出而异名，同谓之玄，玄之又玄，众妙之门。**

## 二

**天下皆知美之为美，斯恶已；皆知善之为善，斯不善已。
故有无相生，难易相成，长短相较，高下相倾，音声相和，前后相随。
是以圣人处无为之事，行不言之教，万物作焉而不辞，生而不有，为而不持，功成而弗居。
夫唯弗居，是以不去。**

## 三

**不尚贤，使民不争；不贵难得之货，使民不为盗；不见可欲，使民心不乱。
是以圣人之治，虚其心，实其腹；弱其志，强其骨。
常使民无知无欲，使夫智者不敢为也。为无为，则无不治。**

## 四

**道冲，而用之或不盈。渊兮，似万物之宗。挫其锐，解其纷，和其光，同其尘。
湛兮似或存，吾不知谁之子，象帝之先。**

## 五

**天地不仁，以万物为刍狗；圣人不仁，以百姓为刍狗。
天地之间，其犹橐（tuo2）籥（yue4）乎？虚而不屈，动而愈出。多言数穷，不如守中。**

## 六

**谷神不死，是谓玄牝（pin4），玄牝之门，是谓天地根。绵绵若存，用之不勤。**

## 七

**天长地久。天地所以能长且久者，以其不自生，故能长生。
是以圣人后其身而身先，外其身而身存。非以其无私邪？故能成其私。**

## 八

**上善若水，水善利万物而不争：处众人之所恶，故几于道，
居善地；心善渊；与善仁；言善信；正善治；事善能；动善时。夫唯不争，故无尤。**

## 九

**持而盈之，不如其已。揣而棁（zhuo1）之，不可长保。金玉满堂，莫之能守。
富贵而骄，自遗其咎。功遂身退，天之道**

## 十

**载营魄抱一，能无离乎？专气致柔，能婴儿乎？涤除玄览，能无疵乎？
爱民治国，能无为乎？天门开阖，能为雌乎？明白四达，能无知乎？
生之、畜之，生而不有，为而不恃（shi4），长而不宰，是谓玄德。**

## 十一

**三十辐共一毂（gu3），当其无，有车之用。埏（shan1）埴(zhi2)以为器，当其无，有器之用。
凿户牖（you3）以为室，当其无，有室之用。故有之以为利，无之以为用。**

## 十二

**五色令人目盲，五音令人耳聋，五味令人口爽，驰骋畋（tian2）猎令人心发狂，难得之货令人行妨。
是以圣人为腹不为目，故去彼取此。**

## 十三

**宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。
何谓贵大患若身？吾所以有大患者，为吾有身，及吾无身，吾有何患！
故贵以身为天下，若可寄天下；爱以身为天下，若可托天下。**

## 十四

**视之不见名曰夷，听之不闻名曰希，搏之不得名曰微。此三者不可致诘（jie2），故混而为一。
其上不皦（jiao3），其下不昧，绳绳（min3）不可名，复归于无物。
是谓无状之状，无物之象，是谓恍惚。迎之不见其首，随之不见其后。
执古之道，以御今之有。能知古始，是谓道纪。**

## 十五

**古之善为士者，微妙玄通，深不可识。夫唯不可识，故强为之容。
豫焉若冬渉川，犹兮若畏四邻，俨兮其若家，涣兮若冰之将释，敦兮其若朴，旷兮其若谷，混兮其若浊。
孰能浊以止？静之徐清。孰能安以久？动之徐生。保此道这不欲盈，夫唯不盈，故能蔽而新成。**
