---
url: /2020/08/21/道德经.html
title: "道德经"
keywords: "道德经"
description: "道德经"
date: 2020-08-21T20:29:21+08:00
draft: false
tags: ["国粹"]
tags_weight: 100
categories: ["国粹"]
categoryes_weight: 100
type: "reprinted"
---
# 《道德经》

## 一

**道可道，非常道；名可名，非常名。无，名天地之始；有，名万物之母。
故常无，欲以观其妙；常有，欲以观其徼（jiao4）。此二者同出而异名，同谓之玄，玄之又玄，众妙之门。**

## 二

**天下皆知美之为美，斯恶已；皆知善之为善，斯不善已。
故有无相生，难易相成，长短相较，高下相倾，音声相和，前后相随。
是以圣人处无为之事，行不言之教，万物作焉而不辞，生而不有，为而不持，功成而弗居。
夫唯弗居，是以不去。**

## 三

**不尚贤，使民不争；不贵难得之货，使民不为盗；不见可欲，使民心不乱。
是以圣人之治，虚其心，实其腹；弱其志，强其骨。
常使民无知无欲，使夫智者不敢为也。为无为，则无不治。**

## 四

**道冲，而用之或不盈。渊兮，似万物之宗。挫其锐，解其纷，和其光，同其尘。
湛兮似或存，吾不知谁之子，象帝之先。**

## 五

**天地不仁，以万物为刍狗；圣人不仁，以百姓为刍狗。
天地之间，其犹橐（tuo2）籥（yue4）乎？虚而不屈，动而愈出。多言数穷，不如守中。**
