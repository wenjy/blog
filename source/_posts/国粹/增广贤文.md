---
url: /2020/11/15/增广贤文.html
title: "增广贤文"
keywords: "增广贤文"
description: "增广贤文"
date: 2020-10-15T21:29:21+08:00
draft: false
tags: ["国粹"]
tags_weight: 100
categories: ["国粹"]
reprintPolicy: noreprint
---

# 记自《增广贤文》一书

昔时贤文，诲汝谆谆。集韵增广，多见多闻。观今宜鉴古，无古不成今。

知己知彼，将心比心。酒逢知己千杯少，诗向会人吟。相识满天下，知心能几人？
相逢好似初相识，到老终无怨恨心。

近水知鱼性，近山识鸟音。易涨易退山溪水，易反易复是小人。
运去金成铁，时来铁成金。读书须用意，一字值千金。

逢人且说三分话，未可全抛一片心。有意栽花花不开，无心栽柳柳成荫。
画虎画皮难画骨，知人知面不知心。钱财如粪土，仁义值千金。

流水下滩非有意，白云出岫本无心。当时若不登高望，谁信东流海洋深。
路遥知马力，日久见人心。马行无力皆因瘦，人不风流只为贫。

饶人不是痴汉，痴汉不会饶人。是亲不是亲，非亲却是亲。
美不美，乡中水；亲不亲，故乡人。相逢不饮空归去，洞口桃花也笑人。

为人莫做亏心事，半夜敲门心不惊。两人已般心，有钱堪买金。一人一般心，无钱难买针。

莺花犹怕春光老，岂可叫人枉度春。红粉佳人休使老，风流浪子莫教贫。

黄金无假，阿魏无真。客来住不顾，应恐是痴人。贫居闹市无人问，富在深山有远亲。

谁人背后无人说？那个人前不说人。有钱道真语，无钱语不真。不信但看筵中酒，杯杯先敬有钱人。

闹里有钱，静处安身。如来风雨，去似微尘。长江后浪推前浪，世上新人赶旧人。
近水楼台先得月，向阳花木早逢春。

古人不见今时月，今月何曾照古人。先到为君，后到为臣。
莫道君行早，更有早行人。莫言直中直，须防仁不仁。

山中有直树，世上无直人。自恨枝无叶，莫怨太阳倾。大家都是命，半点不由人。

一年之计在于春，一日之计在于晨。一家之计在于和，一生之计在于勤。
责人之心责己，怒己之心怒人。守口如瓶，防意如城。

宁可人负我，切莫我负人。再三须重事，第一莫欺心。虎生犹可近，人毒不堪亲。来说是非者，便是是非人。

远水难救近火，远亲不如近邻。有茶有酒多兄弟，急难何曾见一人？
人情似纸张张薄，世事如棋局局新。山中自有千年树，世上难逢百岁人。

力微休负重，言轻莫劝人。无钱休入众，遭难莫寻亲。
平生莫作皱眉事，世上应无切齿人。士者国宝之，儒为席上珍。

若要断酒法，醒眼看醉人。求人须求大丈夫，济人须济急时无。
渴时一滴如甘露，醉后添杯不如无。久往令人贱，频来亲也疏。

酒中不语真君子，财上分明大丈夫。
积金千两，不如明解经书。养子不教如养驴，养女不教如养猪。

有田不耕仓廪（lǐn）虚，有书不读子孙愚。仓廪虚兮岁月乏，子孙愚兮礼仪疏。
同君一席话，胜读十年书。人不通古今，牛马而襟裾。

茫茫四海人无数，那个男儿是丈夫！美酒酿成缘好客，黄金散尽为收书。
救人一命，胜造七级浮屠。城门失火，殃及池鱼。

庭前生瑞草，好事不如无。欲求生富贵，需下死功夫。
百年成之不足，一旦败之有余。人心似铁，官法如炉。

善化不足，恶化有余。水至清则无鱼，人至察则无徒。
知者减半，愚者全无。在家由父，出嫁从夫。痴人畏妇，贤女敬夫。

是非终日有，不听自然无。宁可正而不足，不可邪而有余。宁可信其有，不可信其无。

竹篱茅舍风光好，僧院道房终不如。命里有时终须有，命里无时莫强求。
道院迎仙客，书堂隐相儒。庭栽栖凤竹，池养化龙鱼。

结交须胜己，似我不如无。但看三五日，相见不如初。
人情似水分高下，世事如云任卷舒。会说说都市，不会说说屋里。

磨刀恨不利，刀利伤人指。求财恨不多，财多海人子。
知足常足，终身不辱；知止常止，终身不耻。

有福伤财，无福伤己。差之毫厘，谬以千里。若登高必自卑，若涉远必自迩。三思而行，再思可矣。

使口不如自走，求人不如求己。小时是兄弟，长大各乡里。嫉财莫嫉食，怨生莫怨死。

人见白头嗔，我见白头喜。多少少年亡，不到白头死。

墙有缝，壁有耳。好事不出门，恶事传千里。

贼是小人，智过君子。君子固穷，小人穷斯滥矣。
贫穷自在，富贵多忧。不以我为德，反以我为仇。宁可直中取，不向曲中求。

人无远虑必有近忧。知我者谓我心忧，不知我者谓我何求。晴天不肯去，直待雨淋头。
成事莫说，覆水难收。

是非只为多开口，烦恼皆因强出头。忍得一时之气，免得百日之忧。
近来学得乌龟法，得缩头时且缩头。惧法朝朝乐，欺公日日忧。

人生一世，草生一春。黑发不知勤学早，转眼便是白头翁。月过十五光阴少，人到中年万事休。
