<!doctype html><html lang=zh-cn><head><meta charset=utf-8><meta http-equiv=x-ua-compatible content="IE=edge"><meta name=viewport content="width=device-width,initial-scale=1"><title>最美古诗词 | 江湖义气的博客</title><meta property="og:title" content="最美古诗词 - 江湖义气的博客"><meta property="og:type" content="article"><meta property="article:published_time" content="2020-10-11T15:29:21+08:00"><meta property="article:modified_time" content="2020-10-11T15:29:21+08:00"><meta name=Keywords content="[道德经]"><meta name=description content="道德经"><meta name=author content="江湖义气"><meta property="og:url" content="https://blog.wenjy.top/2020/10/11/%E6%9C%80%E7%BE%8E%E5%8F%A4%E8%AF%97%E8%AF%8D.html"><link rel="shortcut icon" href=/favicon.ico type=image/x-icon><link rel=stylesheet href=/css/normalize.css><link rel=stylesheet href=/css/style.css><script type=text/javascript src=//cdn.bootcdn.net/ajax/libs/jquery/3.4.1/jquery.min.js></script></head><body><header id=header class=clearfix><div class=container><div class=col-group><div class=site-name><a id=logo href=https://blog.wenjy.top>江湖义气的博客</a><p class=description>专注PHP开发。愿回首往事，不会因为虚度年华而悔恨，也不会因为碌碌无为而感到羞愧。</p></div><div><nav id=nav-menu class=clearfix><a href=https://blog.wenjy.top>首页</a>
<a href=https://blog.wenjy.top/tools/ title=工具>工具</a>
<a href=https://blog.wenjy.top/archives/ title=归档>归档</a>
<a href=https://blog.wenjy.top/about/ title=关于>关于</a></nav></div></div></div></header><div id=body><div class=container><div class=col-group><div class=col-8 id=main><div class=res-cons><style type=text/css>.post-toc{position:fixed;width:200px;margin-left:-210px;padding:5px 10px;font-family:Athelas,STHeiti,Microsoft Yahei,serif;font-size:12px;border:1px solid rgba(0,0,0,.07);border-radius:5px;background-color:rgba(255,255,255,.98);background-clip:padding-box;-webkit-box-shadow:1px 1px 2px rgba(0,0,0,.125);box-shadow:1px 1px 2px rgba(0,0,0,.125);word-wrap:break-word;white-space:nowrap;-webkit-box-sizing:border-box;box-sizing:border-box;z-index:999;cursor:pointer;max-height:70%;overflow-y:auto;overflow-x:hidden}.post-toc .post-toc-title{width:100%;margin:0 auto;font-size:20px;font-weight:400;text-transform:uppercase;text-align:center}.post-toc .post-toc-content{font-size:15px}.post-toc .post-toc-content>nav>ul{margin:10px 0}.post-toc .post-toc-content ul{padding-left:20px;list-style:square;margin:.5em;line-height:1.8em}.post-toc .post-toc-content ul ul{padding-left:15px;display:none}@media print,screen and (max-width:1057px){.post-toc{display:none}}</style><div class=post-toc style=position:absolute;top:188px><h2 class=post-toc-title>文章目录</h2><div class=post-toc-content><nav id=TableOfContents><ul><li><a href=#诗经-邶风-静女>《诗经 邶风》 静女</a></li><li><a href=#诗经-秦风-蒹葭>《诗经 秦风》 蒹葭</a></li><li><a href=#垓gāi下歌-项羽>《垓（gāi）下歌》 项羽</a></li><li><a href=#大风歌-刘邦>《大风歌》 刘邦</a></li><li><a href=#长歌行-汉乐府>《长歌行》 汉乐府</a></li><li><a href=#上邪-汉乐府>《上邪》 汉乐府</a></li><li><a href=#迢迢牵牛星-无名氏>《迢迢牵牛星》 无名氏</a></li><li><a href=#观沧海-曹操>《观沧海》 曹操</a></li><li><a href=#龟虽寿-曹操>《龟虽寿》 曹操</a></li><li><a href=#短歌行-曹操>《短歌行》 曹操</a></li><li><a href=#归园田居-其一-陶渊明>《归园田居 其一》 陶渊明</a></li><li><a href=#归园田居-其三-陶渊明>《归园田居 其三》 陶渊明</a></li><li><a href=#饮酒-其五-陶渊明>《饮酒 其五》 陶渊明</a></li><li><a href=#入若耶溪-王籍>《入若耶溪》 王籍</a></li><li><a href=#敕勒歌-北朝乐府>《敕勒歌》 北朝乐府</a></li><li><a href=#木兰诗-北朝乐府>《木兰诗》 北朝乐府</a></li><li><a href=#送杜少府之任蜀川-王勃>《送杜少府之任蜀川》 王勃</a></li><li><a href=#登幽州台歌-陈子昂>《登幽州台歌》 陈子昂</a></li><li><a href=#春江花月夜-张若虚>《春江花月夜》 张若虚</a></li><li><a href=#望月怀远-张九龄>《望月怀远》 张九龄</a></li><li><a href=#回乡偶书-贺知章>《回乡偶书》 贺知章</a></li><li><a href=#登鹳雀楼-王之涣>《登鹳雀楼》 王之涣</a></li><li><a href=#凉州词-王之涣>《凉州词》 王之涣</a></li><li><a href=#春晓-孟浩然>《春晓》 孟浩然</a></li><li><a href=#过故人庄-孟浩然>《过故人庄》 孟浩然</a></li><li><a href=#出塞-其一-王昌龄>《出塞 其一》 王昌龄</a></li><li><a href=#从军行-其四-王昌龄>《从军行 其四》 王昌龄</a></li><li><a href=#芙蓉楼送辛渐-王昌龄>《芙蓉楼送辛渐》 王昌龄</a></li><li><a href=#闺怨-王昌龄>《闺怨》 王昌龄</a></li><li><a href=#凉州词-王翰>《凉州词》 王翰</a></li><li><a href=#九月九忆山东兄弟-王维>《九月九忆山东兄弟》 王维</a></li><li><a href=#山居秋暝-王维>《山居秋暝》 王维</a></li><li><a href=#相思-王维>《相思》 王维</a></li><li><a href=#送元二使安西-王维>《送元二使安西》 王维</a></li><li><a href=#使至塞上-王维>《使至塞上》 王维</a></li><li><a href=#早发白帝城-李白>《早发白帝城》 李白</a></li><li><a href=#峨眉山月歌-李白>《峨眉山月歌》 李白</a></li><li><a href=#度荆门送别-李白>《度荆门送别》 李白</a></li><li><a href=#望庐山瀑布-李白>《望庐山瀑布》 李白</a></li><li><a href=#黄鹤楼送孟浩然之广陵-李白>《黄鹤楼送孟浩然之广陵》 李白</a></li><li><a href=#蜀道难-李白>《蜀道难》 李白</a></li><li><a href=#宣州谢朓tiǎo楼饯别校书叔云-李白>《宣州谢朓（tiǎo）楼饯别校书叔云》 李白</a></li><li><a href=#将qiāng进酒-李白>《将（qiāng）进酒》 李白</a></li><li><a href=#月下独酌-李白>《月下独酌》 李白</a></li><li><a href=#春夜洛城闻笛-李白>《春夜洛城闻笛》 李白</a></li><li><a href=#闻王昌龄左迁龙标遥有此寄-李白>《闻王昌龄左迁龙标，遥有此寄》 李白</a></li><li><a href=#望天门山-李白>《望天门山》 李白</a></li><li><a href=#行路难三首-其一-李白>《行路难三首 其一》 李白</a></li><li><a href=#梦游天姥吟留别-李白>《梦游天姥吟留别》 李白</a></li><li><a href=#赠汪伦-李白>《赠汪伦》 李白</a></li><li><a href=#次北固山下-王湾>《次北固山下》 王湾</a></li><li><a href=#黄鹤楼-崔颢hào>《黄鹤楼》 崔颢（hào）</a></li><li><a href=#别董大二首-其一-高适>《别董大二首 其一》 高适</a></li><li><a href=#题破山寺后禅院-常建>《题破山寺后禅院》 常建</a></li><li><a href=#春望-杜甫>《春望》 杜甫</a></li><li><a href=#旅夜书怀-杜甫>《旅夜书怀》 杜甫</a></li><li><a href=#江南逢李龟年-杜甫>《江南逢李龟年》 杜甫</a></li><li><a href=#蜀相-杜甫>《蜀相》 杜甫</a></li><li><a href=#春夜喜雨-杜甫>《春夜喜雨》 杜甫</a></li><li><a href=#客至-杜甫>《客至》 杜甫</a></li><li><a href=#茅屋为秋风所破歌-杜甫>《茅屋为秋风所破歌》 杜甫</a></li><li><a href=#赠花卿-杜甫>《赠花卿》 杜甫</a></li><li><a href=#登岳阳楼-杜甫>《登岳阳楼》 杜甫</a></li><li><a href=#登高-杜甫>《登高》 杜甫</a></li><li><a href=#白雪歌送武判官归京-岑参>《白雪歌送武判官归京》 岑参</a></li><li><a href=#逢入京使-岑参>《逢入京使》 岑参</a></li><li><a href=#枫桥夜泊-张继>《枫桥夜泊》 张继</a></li><li><a href=#逢雪宿芙蓉山主人-刘长卿>《逢雪宿芙蓉山主人》 刘长卿</a></li><li><a href=#滁州西涧-韦应物>《滁州西涧》 韦应物</a></li><li><a href=#游子吟-孟郊>《游子吟》 孟郊</a></li><li><a href=#题都城南庄-崔护>《题都城南庄》 崔护</a></li><li><a href=#早春呈水部张十八员外二首-其一-韩愈>《早春呈水部张十八员外二首 其一》 韩愈</a></li><li><a href=#秋词二首-其一-刘禹锡>《秋词二首 其一》 刘禹锡</a></li><li><a href=#竹枝词二首-其一-刘禹锡>《竹枝词二首 其一》 刘禹锡</a></li><li><a href=#乌衣巷-刘禹锡>《乌衣巷》 刘禹锡</a></li><li><a href=#石头城-刘禹锡>《石头城》 刘禹锡</a></li><li><a href=#酬乐天扬州初逢席上见赠-刘禹锡>《酬乐天扬州初逢席上见赠》 刘禹锡</a></li><li><a href=#赠的古原草送别-白居易>《赠的古原草送别》 白居易</a></li><li><a href=#长恨歌-白居易>《长恨歌》 白居易</a></li><li><a href=#琵琶行-白居易>《琵琶行》 白居易</a></li><li><a href=#钱塘江春行-白居易>《钱塘江春行》 白居易</a></li><li><a href=#江雪-柳宗元>《江雪》 柳宗元</a></li><li><a href=#闻乐天授江州司马-元稹zhěn>《闻乐天授江州司马》 元稹（zhěn）</a></li><li><a href=#离思五首-其四-元稹>《离思五首 其四》 元稹</a></li><li><a href=#题鹤林寺僧舍-李涉>《题鹤林寺僧舍》 李涉</a></li><li><a href=#陇西行-陈陶>《陇西行》 陈陶</a></li><li><a href=#寻隐者不遇-贾岛>《寻隐者不遇》 贾岛</a></li><li><a href=#近试上张水部-朱庆馀>《近试上张水部》 朱庆馀</a></li><li><a href=#雁门太守行-李贺>《雁门太守行》 李贺</a></li><li><a href=#寄扬州韩绰判官-杜牧>《寄扬州韩绰判官》 杜牧</a></li><li><a href=#山行-杜牧>《山行》 杜牧</a></li><li><a href=#过华清宫绝句三首-其一-杜牧>《过华清宫绝句三首 其一》 杜牧</a></li><li><a href=#赤壁-杜牧>《赤壁》 杜牧</a></li><li><a href=#江南春-杜牧>《江南春》 杜牧</a></li><li><a href=#泊秦淮-杜牧>《泊秦淮》 杜牧</a></li><li><a href=#清明-杜牧>《清明》 杜牧</a></li><li><a href=#锦瑟-李商隐>《锦瑟》 李商隐</a></li><li><a href=#无题-李商隐>《无题》 李商隐</a></li><li><a href=#无题二首-其一-李商隐>《无题二首 其一》 李商隐</a></li><li><a href=#登乐游原-李商隐>《登乐游原》 李商隐</a></li><li><a href=#夜雨寄北-李商隐>《夜雨寄北》 李商隐</a></li><li><a href=#林逋-梅花>《林逋》 梅花</a></li><li><a href=#泊船瓜州-王安石>《泊船瓜州》 王安石</a></li><li><a href=#梅花-王安石>《梅花》 王安石</a></li><li><a href=#饮湖上初晴后雨-其二-苏轼>《饮湖上初晴后雨 其二》 苏轼</a></li><li><a href=#题西林壁-苏轼>《题西林壁》 苏轼</a></li><li><a href=#惠崇春江晚景-苏轼>《惠崇春江晚景》 苏轼</a></li><li><a href=#小池-杨万里>《小池》 杨万里</a></li><li><a href=#晓出净慈寺送林子方-杨万里>《晓出净慈寺送林子方》 杨万里</a></li><li><a href=#游山西村-陆游>《游山西村》 陆游</a></li><li><a href=#书愤-陆游>《书愤》 陆游</a></li><li><a href=#十一月四日风雨大作二首-其二-陆游>《十一月四日风雨大作二首 其二》 陆游</a></li><li><a href=#示儿-陆游>《示儿》 陆游</a></li><li><a href=#春日-朱熹>《春日》 朱熹</a></li><li><a href=#观书有感二首-其一-朱熹>《观书有感二首 其一》 朱熹</a></li><li><a href=#题临安邸-林升>《题临安邸》 林升</a></li><li><a href=#游园不值-叶绍翁>《游园不值》 叶绍翁</a></li><li><a href=#过零丁洋-文天祥>《过零丁洋》 文天祥</a></li><li><a href=#墨梅-王冕>《墨梅》 王冕</a></li><li><a href=#石灰吟-于谦>《石灰吟》 于谦</a></li><li><a href=#竹石-郑板桥>《竹石》 郑板桥</a></li><li><a href=#论诗五首-其二-赵翼>《论诗五首 其二》 赵翼</a></li><li><a href=#已亥杂诗-第五首-龚自珍>《已亥杂诗 第五首》 龚自珍</a></li><li><a href=#已亥杂诗-第一首-龚自珍>《已亥杂诗 第一首》 龚自珍</a></li></ul></nav></div></div><script type=text/javascript>$(document).ready(function(){var postToc=$(".post-toc");if(postToc.length){var leftPos=$("#main").offset().left;if(leftPos<220){postToc.css({"width":leftPos-10,"margin-left":(0-leftPos)})}
var t=postToc.offset().top-20,a={start:{position:"absolute",top:t},process:{position:"fixed",top:20},};$(window).scroll(function(){var e=$(window).scrollTop();e<t?postToc.css(a.start):postToc.css(a.process)})}})</script><article class=post><header><h1 class=post-title>最美古诗词</h1></header><date class="post-meta meta-date">2020年10月11日</date><div class=post-meta><span>|</span>
<span class=meta-category><a href=https://blog.wenjy.top/categories/%E5%9B%BD%E7%B2%B9>国粹</a></span></div><div class=post-meta><span id=busuanzi_container_page_pv>|<span id=busuanzi_value_page_pv></span><span>
阅读</span></span></div><div class=post-content><h1 id=能熟读背诵的古诗词>能熟读背诵的古诗词</h1><h2 id=诗经-邶风-静女>《诗经 邶风》 静女</h2><p>静女其姝，俟我于城隅。<br>爱而不见，搔首踟蹰。</p><p>静女其娈，贻我彤管。<br>彤管有炜，说怿女美。</p><p>自牧归荑，洵美且异。<br>匪女之为美，美人之贻。</p><h2 id=诗经-秦风-蒹葭>《诗经 秦风》 蒹葭</h2><p>蒹葭苍苍，白露为霜<br>所谓伊人，在水一方。<br>溯洄从之，道阻且长。<br>溯游从之，宛在水中央。</p><p>蒹葭萋萋，白露未晞。<br>所谓伊人，在水之湄。<br>溯洄从之，道阻且跻。<br>溯游从之，宛在水中坻。</p><p>蒹葭采采，白露未已。<br>所谓伊人，在水之涘。<br>溯洄从之，道阻且右。<br>溯游从之，宛在水中沚。</p><h2 id=垓gāi下歌-项羽>《垓（gāi）下歌》 项羽</h2><p>力拔山兮气盖世。时不利兮骓不逝。<br>骓不逝兮可奈何！虞兮虞兮奈若何！</p><h2 id=大风歌-刘邦>《大风歌》 刘邦</h2><p>大风起兮云飞扬，威加海内兮归故乡。安得猛士兮守四方！</p><h2 id=长歌行-汉乐府>《长歌行》 汉乐府</h2><p>青青园中葵，朝露待日晞。<br>阳春布德泽，万物生光辉。<br>常恐秋节至， 焜黄华叶衰。<br>百川东到海，何时复西归？<br>少壮不努力，老大徒伤悲！</p><h2 id=上邪-汉乐府>《上邪》 汉乐府</h2><p>上邪！<br>我欲与君相知，长命无绝衰。<br>山无棱，江水为竭，<br>冬雷震震，夏雨雪，<br>天地合，乃敢与君绝！</p><h2 id=迢迢牵牛星-无名氏>《迢迢牵牛星》 无名氏</h2><p>迢迢牵牛星，皎皎河汉女。<br>纤纤擢素手，札扎弄机杼。<br>终日不成章，泣涕零如雨；<br>河汉清且浅，相去复几许！<br>盈盈一水间，脉脉不得语。</p><h2 id=观沧海-曹操>《观沧海》 曹操</h2><p>东临碣石，以观沧海。<br>水何澹澹（dàn），山岛竦峙。<br>树木丛生，百草丰茂。<br>秋风萧瑟，洪波涌起。<br>日月之行，若出其中；<br>星汉灿烂，若出其里。<br>幸甚至哉，歌以咏志。</p><h2 id=龟虽寿-曹操>《龟虽寿》 曹操</h2><p>神龟虽寿，犹有竟时。<br>腾蛇乘雾，终为土灰。<br>老骥伏枥，志在千里；<br>烈士暮年， 壮心不已。<br>盈缩之期，不但在天；<br>养怡之福，可得永年。<br>幸甚至哉，歌以咏志。</p><h2 id=短歌行-曹操>《短歌行》 曹操</h2><p>对酒当歌，人生几何？<br>譬如朝露，去日苦多。<br>慨当以慷，忧思难忘。<br>何以解忧，唯有杜康。</p><p>青青子衿，悠悠我心。<br>但为君故，沉吟至今。<br>呦呦鹿鸣，食野之苹。<br>我有嘉宾，鼓瑟吹笙。</p><p>明明如月，何时可掇？<br>忧从中来，不可断绝。<br>越陌度阡，枉用相存。<br>契阔谈宴，心念旧恩。</p><p>月明星稀，乌鹊南飞。<br>绕树三匝，何枝可依？<br>山不厌高，海不厌深。<br>周公吐哺，天下归心。</p><h2 id=归园田居-其一-陶渊明>《归园田居 其一》 陶渊明</h2><p>少无适俗韵，性本爱丘山。<br>误落尘网中，一去三十年。<br>羁鸟恋旧林，池鱼思故渊。<br>开荒南野际，守拙归园田。<br>方宅十余亩，草屋八九间。<br>榆柳荫后檐，桃李罗堂前。<br>暧暧远人村，依依墟里烟。<br>狗吠深巷中，鸡鸣桑树颠。<br>户庭无尘杂，虚室有余闲。<br>久在樊笼里，复得返自然。</p><h2 id=归园田居-其三-陶渊明>《归园田居 其三》 陶渊明</h2><p>种豆南山下，草盛豆苗稀。<br>晨兴理荒秽，带月荷锄归。<br>道狭草木长，夕露沾我衣。<br>衣沾不足惜，但使愿无违。</p><h2 id=饮酒-其五-陶渊明>《饮酒 其五》 陶渊明</h2><p>结庐在人境，而无车马喧。<br>问君何能尔，心远地自偏。<br>采菊东篱下，悠然见南山。<br>山气日夕佳，飞鸟相与还。<br>此中有真意，欲辨已忘言。</p><h2 id=入若耶溪-王籍>《入若耶溪》 王籍</h2><p>艅艎何泛泛，空水共悠悠。<br>阴霞生远岫，阳景逐回流。<br>蝉噪林逾静，鸟鸣山更幽。<br>此地动归念，长年悲倦游。</p><h2 id=敕勒歌-北朝乐府>《敕勒歌》 北朝乐府</h2><p>敕勒川，阴山下。<br>天似穹庐，笼盖四野。<br>天苍苍。野茫茫。<br>风吹草低见牛羊。</p><h2 id=木兰诗-北朝乐府>《木兰诗》 北朝乐府</h2><p>唧唧复唧唧，木兰当户织。<br>不闻机杼声，惟闻女叹息。<br>问女何所思，问女何所忆。<br>女亦无所思，女亦无所忆。<br>昨夜见军帖，可汗大点兵，<br>军书十二卷，卷卷有爷名。<br>阿爷无大儿，木兰无长兄，<br>愿为市鞍马，从此替爷征。<br>东市买骏马，西市买鞍鞯，<br>南市买辔头，北市买长鞭。</p><p>旦辞爷娘去，暮宿黄河边。<br>不闻爷娘唤女声，但闻黄河流水鸣溅溅。<br>旦辞黄河去，暮至黑山头。<br>不闻爷娘唤女声，但闻燕山胡骑鸣啾啾。<br>万里赴戎机，关山度若飞。<br>朔气传金柝（tuò），寒光照铁衣。<br>将军百战死，壮士十年归。<br>归来见天子，天子坐明堂。<br>策勋十二转，赏赐百千强。<br>可汗问所欲，木兰不用尚书郎，<br>愿驰千里足，送儿还故乡。</p><p>爷娘闻女来，出郭相扶将。<br>阿姊闻妹来，当户理红妆。<br>小弟闻姊来，磨刀霍霍向猪羊。<br>开我东阁门，坐我西阁床。<br>脱我战时袍，著我旧时裳。<br>当窗理云鬓，对镜贴花黄。<br>出门看火伴，火伴皆惊忙。<br>同行十二年，不知木兰是女郎。<br>雄兔脚扑朔，雌兔眼迷离；<br>双兔傍地走，安能辨我是雌雄？</p><h2 id=送杜少府之任蜀川-王勃>《送杜少府之任蜀川》 王勃</h2><p>城阙辅三秦，风烟望五津。<br>与君离别意， 同是宦游人。<br>海内存知己，天涯若比邻。<br>无为在歧路，儿女共沾巾。</p><h2 id=登幽州台歌-陈子昂>《登幽州台歌》 陈子昂</h2><p>前不见古人，后不见来者。<br>念天地之悠悠，独怆然而涕下。</p><h2 id=春江花月夜-张若虚>《春江花月夜》 张若虚</h2><p>春江潮水连海平，海上明月共潮生。<br>滟滟随波千万里，何处春江无月明。<br>江流宛转绕芳甸，月照花林皆似霰。<br>空里流霜不觉飞，汀（tīng）上白沙看不见。<br>江天一色无纤尘， 皎皎空中孤月轮。<br>江畔何人初见月？江月何年初照人？<br>人生代代无穷已，江月年年只相似。<br>不知江月待何人，但见长江送流水。<br>白云一片去悠悠，青枫浦上不胜愁。<br>谁家今夜扁舟子？何处相思明月楼？<br>可怜楼上月徘徊，应照离人妆镜台。<br>玉户帘中卷不去，捣衣砧上拂还来。<br>此时相望不相闻，愿逐月华流照君。<br>鸿雁长飞光不度，鱼龙潜跃水成文。<br>昨夜闲潭梦落花，可怜春半不还家。<br>江水流春去欲尽，江潭落月复西斜。<br>斜月沉沉藏海雾，碣石潇湘无限路。<br>不知乘月几人归，落月摇情满江树。</p><h2 id=望月怀远-张九龄>《望月怀远》 张九龄</h2><p>海上生明月，天涯共此时。<br>情人怨遥夜，竟夕起相思。<br>灭烛怜光满，披衣觉露滋。<br>不堪盈手赠，还寝梦佳期。</p><h2 id=回乡偶书-贺知章>《回乡偶书》 贺知章</h2><p>少小离家老大回，乡音无改鬓毛衰。<br>儿童相见不相识，笑问客从何处来。</p><h2 id=登鹳雀楼-王之涣>《登鹳雀楼》 王之涣</h2><p>白日依山尽，黄河入海流。<br>欲穷千里目，更上一层楼。</p><h2 id=凉州词-王之涣>《凉州词》 王之涣</h2><p>黄河远上白云间，一片孤城万仞山。<br>羌笛何须怨杨柳，春风不度玉门关。</p><h2 id=春晓-孟浩然>《春晓》 孟浩然</h2><p>春眠不觉晓，处处闻啼鸟。<br>夜来风雨声，花落知多少。</p><h2 id=过故人庄-孟浩然>《过故人庄》 孟浩然</h2><p>故人具鸡黍，邀我至田家。<br>绿树村边合，青山郭外斜。<br>开轩面场圃，把酒话桑麻。<br>待到重阳日，还来就菊花。</p><h2 id=出塞-其一-王昌龄>《出塞 其一》 王昌龄</h2><p>秦时明月汉时关，万里长征人未还。<br>但使龙城飞将在，不教胡马度阴山。</p><h2 id=从军行-其四-王昌龄>《从军行 其四》 王昌龄</h2><p>青海长云暗雪山，孤城遥望玉门关。<br>黄沙百战穿金甲，不破楼兰终不还。</p><h2 id=芙蓉楼送辛渐-王昌龄>《芙蓉楼送辛渐》 王昌龄</h2><p>寒雨连江夜入吴，平明送客楚山孤。<br>洛阳亲友如相问，一片冰心在玉壶。</p><h2 id=闺怨-王昌龄>《闺怨》 王昌龄</h2><p>闺中少妇不知愁，春日凝妆上翠楼。<br>忽见陌头杨柳色，悔教夫婿觅封侯。</p><h2 id=凉州词-王翰>《凉州词》 王翰</h2><p>葡萄美酒夜光杯，欲饮琵琶马上催。<br>醉卧沙场君莫笑，古来征战几人回？</p><h2 id=九月九忆山东兄弟-王维>《九月九忆山东兄弟》 王维</h2><p>独在异乡为异客，每逢佳节倍思亲。<br>遥知兄弟登高处，遍插茱（zhū）萸少一人。</p><h2 id=山居秋暝-王维>《山居秋暝》 王维</h2><p>空山新雨后，天气晚来秋。<br>明月松间照，清泉石上流。<br>竹喧归浣女，莲动下渔舟。<br>随意春芳歇，王孙自可留。</p><h2 id=相思-王维>《相思》 王维</h2><p>红豆生南国，春来发几枝。<br>愿君多采撷，此物最相思。</p><h2 id=送元二使安西-王维>《送元二使安西》 王维</h2><p>渭城朝雨浥轻尘，客舍青青柳色新。<br>劝君更尽一杯酒，西出阳关无故人。</p><h2 id=使至塞上-王维>《使至塞上》 王维</h2><p>单车欲问边，属国过居延。<br>征蓬出汉塞，归雁入胡天。<br>大漠孤烟直，长河落日圆。<br>萧关逢候骑，都护在燕然。</p><h2 id=早发白帝城-李白>《早发白帝城》 李白</h2><p>朝辞白帝彩云间，千里江陵一日还。<br>两岸猿声啼不住，轻舟已过万重山。</p><h2 id=峨眉山月歌-李白>《峨眉山月歌》 李白</h2><p>峨眉山月半轮秋，影入平羌江水流。<br>夜发清溪向三峡，思君不见下渝州。</p><h2 id=度荆门送别-李白>《度荆门送别》 李白</h2><p>渡远荆门外，来从楚国游。<br>山随平野尽，江入大荒流。<br>月下飞天镜，云生结海楼。<br>仍怜故乡水，万里送行舟。</p><h2 id=望庐山瀑布-李白>《望庐山瀑布》 李白</h2><p>日照香炉生紫烟，遥看瀑布挂前川。<br>飞流直下三千尺，疑是银河落九天。</p><h2 id=黄鹤楼送孟浩然之广陵-李白>《黄鹤楼送孟浩然之广陵》 李白</h2><p>故人西辞黄鹤楼，烟花三月下扬州。<br>孤帆远影碧空尽，唯见长江天际流。</p><h2 id=蜀道难-李白>《蜀道难》 李白</h2><p>噫吁嚱，危乎高哉！蜀道之难，难于上青天！<br>蚕丛及鱼凫，开国何茫然！<br>尔来四万八千岁，不与秦塞通人烟。<br>西当太白有鸟道，可以横绝峨眉巅。<br>地崩山摧壮士死，然后天梯石栈相钩连。<br>上有六龙回日之高标，下有冲波逆折之回川。<br>黄鹤之飞尚不得过， 猿揉欲度愁攀援。<br>青泥何盘盘，百步九折萦岩峦。<br>扪参历井仰胁息，以手抚膺坐长叹。<br>问君西游何时还？畏途巉岩不可攀。<br>但见悲鸟号古木，雄飞雌从绕林间。<br>又闻子规啼月夜，愁空山。<br>蜀道之难，难于上青天，使人听此凋朱颜！<br>连峰去天不盈尺，枯松倒挂倚绝壁。<br>飞湍瀑流争喧豗，砯（pīng）崖转石万壑雷。<br>其险也如此，嗟尔远道之人胡为乎来哉！<br>剑阁峥嵘而崔嵬，一夫当关，万夫莫开。<br>所守或匪亲，化为狼与豺。<br>朝避猛虎，夕避长蛇。<br>磨牙吮血，杀人如麻。<br>锦城虽云乐，不如早还家。<br>蜀道之难，难于上青天，侧身西望常咨嗟！</p><h2 id=宣州谢朓tiǎo楼饯别校书叔云-李白>《宣州谢朓（tiǎo）楼饯别校书叔云》 李白</h2><p>弃我去者，昨日之日不可留，<br>乱我心者，今日之日多烦忧。<br>长风万里送秋雁，对此可以酣高楼。<br>蓬莱文章建安骨，中间小谢又清发。<br>俱怀逸兴壮思飞， 欲上青天揽明月。<br>抽刀断水水更流，举杯消愁愁更愁。<br>人生在世不称意，明朝散发弄扁舟。</p><h2 id=将qiāng进酒-李白>《将（qiāng）进酒》 李白</h2><p>君不见黄河之水天上来，奔流到海不复回。<br>君不见高堂明镜悲白发，朝如青丝暮成雪。<br>人生得意须尽欢，莫使金樽空对月。<br>天生我材必有用，千金散尽还复来。<br>烹羊宰牛且为乐，会须一饮三百杯。<br>岑夫子，丹丘生，将进酒，杯莫停。<br>与君歌一曲，请君为我倾耳听。<br>钟鼓馔玉不足贵，但愿长醉不复醒。<br>古来圣贤皆寂寞，惟有饮者留其名。<br>陈王昔时宴平乐，斗酒十千恣欢谑（xuè）。<br>主人何为言少钱，径须沽取对君酌。<br>五花马，千金裘，呼儿将出换美酒，与尔同销万古愁。</p><h2 id=月下独酌-李白>《月下独酌》 李白</h2><p>花间一壶酒，独酌无相亲。<br>举杯邀明月，对影成三人。<br>月既不解饮，影徒随我身。<br>暂伴月将影，行乐须及春。<br>我歌月徘徊，我舞影零乱。<br>醒时相交欢，醉后各分散。<br>永结无情游，相期邈云汉。</p><h2 id=春夜洛城闻笛-李白>《春夜洛城闻笛》 李白</h2><p>谁家玉笛暗飞声，散入春风满洛城。<br>此夜曲中闻折柳，何人不起故园情。</p><h2 id=闻王昌龄左迁龙标遥有此寄-李白>《闻王昌龄左迁龙标，遥有此寄》 李白</h2><p>杨花落尽子规啼，闻道龙标过五溪。<br>我寄愁心与明月，随风直到夜郎西。</p><h2 id=望天门山-李白>《望天门山》 李白</h2><p>天门中断楚江开，碧水东流至此回。<br>两岸青山相对出，孤帆一片日边来。</p><h2 id=行路难三首-其一-李白>《行路难三首 其一》 李白</h2><p>金樽清酒斗十千，玉盘珍羞直万钱。<br>停杯投箸不能食，拔剑四顾心茫然。<br>欲渡黄河冰塞川， 将登太行雪满山。<br>闲来垂钓碧溪上，忽复乘舟梦日边。<br>行路难，行路难，多歧路，今安在？<br>长风破浪会有时，直挂云帆济沧海！</p><h2 id=梦游天姥吟留别-李白>《梦游天姥吟留别》 李白</h2><p>海客谈瀛洲，烟涛微茫信难求。<br>越人语天姥，云霞明灭或可睹。<br>天姥连天向天横，势拔五岳掩赤城。<br>天台四万八千丈，对此欲倒东南倾。<br>我欲因之梦吴越，一夜飞度镜湖月。<br>湖月照我影，送我至剡溪。<br>谢公宿处今尚在，渌水荡漾清猿啼。<br>脚著谢公屐。身登青云梯。<br>半壁见海日，空中闻天鸡。<br>千岩万转路不定，迷花倚石忽已暝。<br>熊咆龙吟殷岩泉，栗深林兮惊层巅。<br>云青青兮欲雨，水澹澹兮生烟。<br>列缺霹雳，丘峦崩摧。洞天石扉，訇然中开。<br>青冥浩荡不见底，日月照耀金银台。<br>霓为衣兮风为马，云之君兮纷纷而来下。<br>虎鼓瑟兮鸾回车，仙之人兮列如麻。<br>忽魂悸以魄动，恍惊起而长嗟。<br>惟觉时之枕席，失向来之烟霞。<br>世间行乐亦如此，古来万事东流水。<br>别君去兮何时还，且放白鹿青崖间，须行即骑访名山。<br>按摧眉折腰事权贵，使我不得开心颜。</p><h2 id=赠汪伦-李白>《赠汪伦》 李白</h2><p>李白乘舟将欲行，忽闻岸上踏歌声。<br>桃花潭水深千尺，不及汪伦送我情。</p><h2 id=次北固山下-王湾>《次北固山下》 王湾</h2><p>客路青山外，行舟绿水前。<br>潮平两岸阔，风正一帆悬。<br>海日生残夜，江春入旧年。<br>乡书何处达，归雁洛阳边。</p><h2 id=黄鹤楼-崔颢hào>《黄鹤楼》 崔颢（hào）</h2><p>昔人已乘黄鹤去，此地空余黄鹤楼。<br>黄鹤一去不复返，白云千载空悠悠。<br>晴川历历汉阳树，芳草萋萋鹦鹉洲。<br>日暮乡关何处是，烟波江上使人愁。</p><h2 id=别董大二首-其一-高适>《别董大二首 其一》 高适</h2><p>千里黄云白日曛，北风吹雁雪纷纷。<br>莫愁前路无知己，天下谁人不识君。</p><h2 id=题破山寺后禅院-常建>《题破山寺后禅院》 常建</h2><p>清晨入古寺，初日照高林。<br>曲径通幽处，禅房花木深。<br>山光悦鸟性，潭影空人心。<br>万籁此俱寂，但余钟磬音。</p><h2 id=春望-杜甫>《春望》 杜甫</h2><p>国破山河在，城春草木深。<br>感时花溅泪，恨别鸟惊心。<br>烽火连三月，家书抵万金。<br>白头搔更短，浑欲不胜簪。</p><h2 id=旅夜书怀-杜甫>《旅夜书怀》 杜甫</h2><p>细草微风岸，危樯独夜舟。<br>星垂平野阔，月涌大江流。<br>名岂文章著，官应老病休。<br>飘飘何所似，天地一沙鸥。</p><h2 id=江南逢李龟年-杜甫>《江南逢李龟年》 杜甫</h2><p>岐王宅里寻常见，崔九堂前几度闻。<br>正是江南好风景，落花时节又逢君。</p><h2 id=蜀相-杜甫>《蜀相》 杜甫</h2><p>丞相祠堂何处寻，锦官城外柏森森。<br>映阶碧草自春色，隔叶黄鹂空好音。<br>三顾频烦天下计，两朝开济老臣心。<br>出师未捷身先死，长使英雄泪满襟。</p><h2 id=春夜喜雨-杜甫>《春夜喜雨》 杜甫</h2><p>好雨知时节，当春乃发生。<br>随风潜入夜，润物细无声。<br>野径云俱黑，江船火独明。<br>晓看红湿处，花重谨琯城。</p><h2 id=客至-杜甫>《客至》 杜甫</h2><p>舍南舍北皆春水，但见群鸥日日来。<br>花径不曾缘客扫，蓬门今始为君开。<br>盘飧市远无兼味，樽酒家贫只旧醅。<br>肯与邻翁相对饮， 隔篱呼取尽余杯。</p><h2 id=茅屋为秋风所破歌-杜甫>《茅屋为秋风所破歌》 杜甫</h2><p>八月秋高风怒号，卷我屋上三重茅。<br>茅飞渡江洒江郊，高者挂罥长林梢，下着飘转沉塘坳。<br>南村群童欺我老无力，忍能对面为盗贼。<br>公然抱茅入竹去，唇焦口燥呼不得，归来倚杖自叹息。<br>俄顷风定云墨色，秋天漠漠向昏黑。<br>布衾多年冷似铁，娇儿恶卧踏里裂。<br>床头屋漏无干处，雨脚如麻未断绝。<br>自经丧乱少睡眠，长夜沾湿何由彻！<br>安得广厦千万间，大庇天下寒士俱欢颜，风雨不动安如山！<br>呜呼！何时眼前突兀见此屋，吾庐独破受冻死亦足。</p><h2 id=赠花卿-杜甫>《赠花卿》 杜甫</h2><p>锦城丝管日纷纷，半入江风半入云。<br>此曲只应天上有，人间能得几回闻。</p><h2 id=登岳阳楼-杜甫>《登岳阳楼》 杜甫</h2><p>昔闻洞庭水，今上岳阳楼。<br>吴楚东南坼，乾坤日夜浮。<br>亲朋无一字，老病有孤舟。<br>戎马关山北，凭轩涕泗流。</p><h2 id=登高-杜甫>《登高》 杜甫</h2><p>风急天高猿啸哀，渚清沙白鸟飞回。<br>无边落木萧萧下，不尽长江滚滚来。<br>万里悲秋常作客，百年多病独登台。<br>艰难苦恨繁霜鬓，潦倒新停浊酒杯。</p><h2 id=白雪歌送武判官归京-岑参>《白雪歌送武判官归京》 岑参</h2><p>北风卷地白草折，胡天八月即飞雪。<br>忽如一夜春风来，千树万树梨花开。<br>散入珠帘湿罗幕，狐裘不暖锦衾（qīn）薄。<br>将军角弓不得控，都护铁衣冷难着。<br>瀚海阑干百丈冰，愁云惨淡万里凝。<br>中军置酒饮归客，胡琴琵琶与羌笛。<br>纷纷暮雪下辕门，风掣红旗冻不翻。<br>轮台东门送君去，去时雪满天山路。<br>山回路转不见君，雪上空留马行处。</p><h2 id=逢入京使-岑参>《逢入京使》 岑参</h2><p>故园东望路漫漫，双袖龙钟泪不干。<br>马上相逢无纸笔，凭君传语报平安。</p><h2 id=枫桥夜泊-张继>《枫桥夜泊》 张继</h2><p>月落乌啼霜满天，江枫渔火对愁眠。<br>姑苏城外寒山寺，夜半钟声到客船。</p><h2 id=逢雪宿芙蓉山主人-刘长卿>《逢雪宿芙蓉山主人》 刘长卿</h2><p>日暮苍山远，天寒白屋贫。<br>柴门闻犬吠，风雪夜归人。</p><h2 id=滁州西涧-韦应物>《滁州西涧》 韦应物</h2><p>独怜幽草涧边生，上有黄鹂深树鸣。<br>春潮带雨晚来急，野渡无人舟自横。</p><h2 id=游子吟-孟郊>《游子吟》 孟郊</h2><p>慈母手中线，游子身上衣。<br>临行密密缝，意恐迟迟归。<br>谁言寸草心，报得三春晖。</p><h2 id=题都城南庄-崔护>《题都城南庄》 崔护</h2><p>去年今日此门中，人面桃花相映红。<br>人面不知何处去，桃花依旧笑春风。</p><h2 id=早春呈水部张十八员外二首-其一-韩愈>《早春呈水部张十八员外二首 其一》 韩愈</h2><p>天街小雨润如酥，草色遥看近却无。<br>最是一年春好处，绝胜烟柳满皇都。</p><h2 id=秋词二首-其一-刘禹锡>《秋词二首 其一》 刘禹锡</h2><p>自古逢秋悲寂寥，我言秋日胜春朝。<br>晴空一鹤排云上，便引诗情到碧霄。</p><h2 id=竹枝词二首-其一-刘禹锡>《竹枝词二首 其一》 刘禹锡</h2><p>杨柳青青江水平，闻郎江上唱歌声。<br>东边日出西边雨，道是无晴却有晴。</p><h2 id=乌衣巷-刘禹锡>《乌衣巷》 刘禹锡</h2><p>朱雀桥边野草花，乌衣巷口夕阳斜。<br>旧时王谢堂前燕，飞入寻常百姓家。</p><h2 id=石头城-刘禹锡>《石头城》 刘禹锡</h2><p>山围故国周遭在，潮打空城寂寞回。<br>淮水东边旧时月，夜深还过女墙来。</p><h2 id=酬乐天扬州初逢席上见赠-刘禹锡>《酬乐天扬州初逢席上见赠》 刘禹锡</h2><p>巴山楚水凄凉地，二十三年弃置身。<br>怀旧空吟闻笛赋，到乡翻似烂柯人。<br>沉舟侧畔千帆过，病树前头万木春。<br>今日听君歌一曲，暂凭杯酒长精神。</p><h2 id=赠的古原草送别-白居易>《赠的古原草送别》 白居易</h2><p>离离原上草，一岁一枯荣。<br>野火烧不尽，春风吹又生。<br>远芳侵古道，晴翠接荒城。<br>又送王孙去，萋萋满别情。</p><h2 id=长恨歌-白居易>《长恨歌》 白居易</h2><p>汉皇重色思倾国，御宇多年求不得。<br>杨家有女初长成，养在深闺人未识。<br>天生丽质难自弃，一朝选在君王侧。<br>回眸一笑百媚生，六宫粉黛无颜色。<br>春寒赐浴华清池，温泉水滑洗凝脂。<br>侍儿扶起娇无力，始是新承恩泽时。<br>云鬓花颜金步摇，芙蓉帐暖度春宵。<br>春宵苦短日高起，从此君王不早朝。<br>承欢侍宴无闲暇，春从春游夜专夜。<br>后宫佳丽三千人，三千宠爱在一身。<br>金屋妆成娇侍夜，玉楼宴罢醉和春。<br>姊妹弟兄皆列土，可怜光彩生门户。<br>遂令天下父母心，不重生男重生女。<br>骊宫高处入青云，仙乐风飘处处闻。<br>缓歌慢舞凝丝竹，尽日君王不看足。<br>渔阳鼙（pí）鼓动地来，惊破霓裳羽衣曲。<br>九重城阙烟尘生，千乘万骑西南行。<br>翠华摇摇行复止，西出都门百余里。<br>六军不发无奈何，宛转蛾眉马前死。<br>花钿委地无人收，翠翘金雀玉搔头。<br>君王掩面救不得，回看血泪相和流。<br>黄埃散漫风萧索，云栈萦纡登剑阁。<br>峨眉山下少人行，旌旗无光日色薄。<br>行宫见月伤心色，夜雨闻铃肠断声。<br>天旋地转回龙驭，到此踌躇不能去。<br>马嵬坡下泥土中，不见玉颜空死处。<br>君臣相顾尽沾衣，东望都门信马归。<br>归来池苑皆依旧，太液芙蓉未央柳。<br>芙蓉如面柳如眉，对此如何不泪垂。<br>春风桃李花开日，秋雨梧桐叶落时。<br>西宫南内多秋草，落叶满阶红不扫。<br>梨园弟子白发新，椒房阿监青娥老。<br>夕殿萤飞思悄然，孤灯挑尽未成眠。<br>迟迟钟鼓初长夜，耿耿星河欲曙天。<br>鸳鸯瓦冷霜华重，翡翠衾（qīn）寒谁与共。<br>悠悠生死别经年，魂魄不曾来入梦。<br>临邛（qióng）道士鸿都客，能以精诚致魂魄。<br>为感君王展转思，遂教方士殷勤觅。<br>排空驭气奔如电，升天入地求之遍。<br>上穷碧落下黄泉，两处茫茫皆不见。<br>忽闻海上有仙山，山在虚无缥缈间。<br>楼阁玲珑五云起，其中绰（chuò）约多仙子。<br>中有一人字太真，雪肤花貌参差是。<br>金阙西厢叩玉扃（jiōng），转教小玉报双成。<br>闻道汉家天子使，九华帐里梦魂惊。<br>揽衣推枕起徘徊，珠箔银屏迤（yǐ）逦开。<br>云鬓半偏新睡觉，花冠不整下堂来。<br>风吹仙袂飘飘举，犹似霓裳羽衣舞。<br>玉容寂寞泪阑干，梨花一枝春带雨。<br>含情凝睇谢君王，一别音容两渺茫。<br>昭阳殿里恩爱绝，蓬莱宫中日月长。<br>回头下望人寰（huán）处，不见长安见尘雾。<br>惟将旧物表深情，钿合金钗寄将去。<br>钗留一股合一扇，钗擘黄金合分钿。<br>但教心似金钿坚，天上人间会相见。<br>临别殷勤重寄词，词中有誓两心知。<br>七月七日长生殿，半夜无人私语时。<br>在天愿作比翼鸟，在地愿为连理枝。<br>天长地久有时尽，此恨绵绵无绝期。</p><h2 id=琵琶行-白居易>《琵琶行》 白居易</h2><p>浔阳江头夜送客，枫叶荻花秋瑟瑟。<br>主人下马客在船，举酒欲饮无管弦。<br>醉不成欢惨将别，别时茫茫江浸月。<br>忽闻水上琵琶声，主人忘归客不发。<br>寻声暗问弹者谁，琵琶声停欲语迟。<br>移船相近邀相见，添酒回灯重开宴。<br>千呼万唤始出来，犹抱琵琶半遮面。<br>转轴拨弦三两声，未成曲调先有情。<br>弦弦掩抑声声思，似诉平生不得志。<br>低眉信手续续弹，说尽心中无限事。<br>轻拢慢捻抹复挑，初为霓裳后六幺。<br>大弦嘈嘈如急雨，小弦切切如私语。<br>嘈嘈切切错杂弹，大珠小珠落玉盘。<br>间关莺语花底滑，幽咽泉流冰下难。<br>冰泉冷涩弦凝绝，凝绝不通声暂歇。<br>别有幽愁暗恨生，此时无声胜有声。<br>银瓶乍破水浆迸，铁骑突出刀枪鸣。<br>曲终收拨当心画，四弦一声如裂帛。<br>东船西舫悄无言，唯见江心秋月白。<br>沉吟放拨插弦中，整顿衣裳起敛容。<br>自言本是京城女，家在虾蟆陵下住。<br>十三学得琵琶成，名属教坊第一部。<br>曲罢曾教善才服，妆成每被秋娘妒。<br>五陵年少争缠头，一曲红绡不知数。<br>钿头云篦击节碎，血色罗裙翻酒污。<br>今年欢笑复明年，秋月春风等闲度。<br>弟走从军阿姨死，暮去朝来颜色故。<br>门前冷落鞍马稀，老大嫁作商人妇。<br>商人重利轻别离，前月浮梁买茶去。<br>去来江口守空船，绕船月明江水寒。<br>深夜忽梦少年事，梦啼妆泪红阑干。<br>我闻琵琶已叹息，又闻此语重唧唧。<br>同是天涯沦落人，相逢何必曾相识。<br>我从去年辞帝京，谪居卧病浔阳城。<br>浔阳地僻无音乐，终岁不闻丝竹声。<br>住近湓江地低湿，黄芦苦竹绕宅生。<br>其间旦暮闻何物，杜鹃啼血猿哀鸣。<br>春江花朝秋月夜，往往取酒还独倾。<br>岂无山歌与村笛，呕哑嘲哳难为听。<br>今夜闻君琵琶语，如听仙乐耳暂明。<br>莫辞更坐弹一曲，为君翻作琵琶行。<br>感我此言良久立，却坐促弦弦转急。<br>凄凄不似向前声，满座重闻皆掩泣。<br>座中泣下谁最多，江州司马青衫湿。</p><h2 id=钱塘江春行-白居易>《钱塘江春行》 白居易</h2><p>孤山寺北贾亭西，水面初平云脚低。<br>几处早莺争暖树，谁家新燕啄春泥。<br>乱花渐欲迷人眼，浅草才能没马蹄。<br>最爱湖东行不足，绿杨阴里白沙堤。</p><h2 id=江雪-柳宗元>《江雪》 柳宗元</h2><p>千山鸟飞绝，万径人踪灭。<br>孤舟蓑笠翁，独钓寒江雪。</p><h2 id=闻乐天授江州司马-元稹zhěn>《闻乐天授江州司马》 元稹（zhěn）</h2><p>残灯无焰影幢幢，此夕闻君谪九江。<br>垂死病中惊坐起，暗风吹雨入寒窗。</p><h2 id=离思五首-其四-元稹>《离思五首 其四》 元稹</h2><p>曾经沧海难为水，除却巫山不是云。<br>取次花丛懒回顾，半缘修道半缘君。</p><h2 id=题鹤林寺僧舍-李涉>《题鹤林寺僧舍》 李涉</h2><p>终日昏昏醉梦间，忽闻春尽强登山。<br>因过竹院逢僧话，又得浮生半日闲。</p><h2 id=陇西行-陈陶>《陇西行》 陈陶</h2><p>誓扫匈奴不顾身，五千貂锦丧胡尘。<br>可怜无定河边骨，犹是春闺梦里人。</p><h2 id=寻隐者不遇-贾岛>《寻隐者不遇》 贾岛</h2><p>松下问童子，言师采药去。<br>只在此山中，云深不知处。</p><h2 id=近试上张水部-朱庆馀>《近试上张水部》 朱庆馀</h2><p>洞房昨夜停红烛，待晓堂前拜舅姑。<br>妆罢低声问夫婿：画眉深浅入时无？</p><h2 id=雁门太守行-李贺>《雁门太守行》 李贺</h2><p>黑云压城城欲摧，甲光向日金鳞开。<br>角声满天秋色里，塞上燕脂凝夜紫。<br>半卷红旗临易水，霜重鼓寒声不起。<br>报君黄金台上意，提携玉龙为君死。</p><h2 id=寄扬州韩绰判官-杜牧>《寄扬州韩绰判官》 杜牧</h2><p>青山隐隐水迢迢，秋尽江南草未凋。<br>二十四桥明月夜，玉人何处教吹箫。</p><h2 id=山行-杜牧>《山行》 杜牧</h2><p>远上寒山石径斜，白云深处有人家。<br>停车坐爱枫林晚，霜叶红于二月花。</p><h2 id=过华清宫绝句三首-其一-杜牧>《过华清宫绝句三首 其一》 杜牧</h2><p>长安回望绣成堆，山顶千门次第开。<br>一骑红尘妃子笑，无人知是荔枝来。</p><h2 id=赤壁-杜牧>《赤壁》 杜牧</h2><p>折戟沉沙铁未销，自将磨洗认前朝。<br>东风不与周郎便，铜雀春深锁二乔。</p><h2 id=江南春-杜牧>《江南春》 杜牧</h2><p>千里莺啼绿映红，水村山郭酒旗风。<br>南朝四百八十寺，多少楼台烟雨中。</p><h2 id=泊秦淮-杜牧>《泊秦淮》 杜牧</h2><p>烟笼寒水月笼沙，夜泊秦淮近酒家。<br>商女不知亡国恨，隔江犹唱后庭花。</p><h2 id=清明-杜牧>《清明》 杜牧</h2><p>清明时节雨纷纷，路上行人欲断魂。<br>借问酒家何处有？牧童遥指杏花村。</p><h2 id=锦瑟-李商隐>《锦瑟》 李商隐</h2><p>锦瑟无端五十弦，一弦一柱思华年。<br>庄生晓梦迷蝴蝶，望帝春心托杜鹃。<br>沧海月明珠有泪，蓝田日暖玉生烟。<br>此情可待成追忆，只是当时已惘然。</p><h2 id=无题-李商隐>《无题》 李商隐</h2><p>相见时难别亦难，东风无力百花残。<br>春蚕到死丝方尽，蜡炬成灰泪始干。<br>晓镜但愁云鬓改，夜吟应觉月光寒。<br>蓬山此去无多路，青鸟殷勤为探看。</p><h2 id=无题二首-其一-李商隐>《无题二首 其一》 李商隐</h2><p>昨夜星辰昨夜风，画楼西畔桂堂东。<br>身无彩凤双飞翼，心有灵犀一点通。<br>隔座送钩春酒暖，分曹射覆蜡灯红。<br>嗟余听鼓应官去，走马兰台类转蓬。</p><h2 id=登乐游原-李商隐>《登乐游原》 李商隐</h2><p>向晚意不适，驱车登古原。<br>夕阳无限好，只是近黄昏。</p><h2 id=夜雨寄北-李商隐>《夜雨寄北》 李商隐</h2><p>君问归期未有期，巴山夜雨涨秋池。<br>何当共剪西窗烛，却话巴山夜雨时。</p><h2 id=林逋-梅花>《林逋》 梅花</h2><p>众芳摇落独暄妍，占尽风情向小园。<br>疏影横斜水清浅，暗香浮动月黄昏。<br>霜禽欲下先偷眼，粉蝶如知合断魂。<br>幸有微吟可相狎，不须檀（tán）板共金尊。</p><h2 id=泊船瓜州-王安石>《泊船瓜州》 王安石</h2><p>京口瓜洲一水间，钟山只隔数重山。<br>春风又绿江南岸，明月何时照我还。</p><h2 id=梅花-王安石>《梅花》 王安石</h2><p>墙角数枝梅，凌寒独自开。<br>遥知不是雪，为有暗香来。</p><h2 id=饮湖上初晴后雨-其二-苏轼>《饮湖上初晴后雨 其二》 苏轼</h2><p>水光潋滟晴方好，山色空蒙雨亦奇。<br>欲把西湖比西子，淡妆浓抹总相宜。</p><h2 id=题西林壁-苏轼>《题西林壁》 苏轼</h2><p>横看成岭侧成峰，远近高低各不同。<br>不识庐山真面目，只缘身在此山中。</p><h2 id=惠崇春江晚景-苏轼>《惠崇春江晚景》 苏轼</h2><p>竹外桃花三两枝，春江水暖鸭先知。<br>蒌蒿满地芦芽短，正是河豚欲上时。</p><h2 id=小池-杨万里>《小池》 杨万里</h2><p>泉眼无声惜细流，树阴照水爱晴柔。<br>小荷才露尖尖角，早有蜻蜓立上头。</p><h2 id=晓出净慈寺送林子方-杨万里>《晓出净慈寺送林子方》 杨万里</h2><p>毕竟西湖六月中，风光不与四时同。<br>接天莲叶无穷碧，映日荷花别样红。</p><h2 id=游山西村-陆游>《游山西村》 陆游</h2><p>莫笑农家腊酒浑，丰年留客足鸡豚。<br>山重水复疑无路，柳暗花明又一村。<br>箫鼓追随春社近，衣冠简朴古风存。<br>从今若许闲乘月，拄杖无时夜叩门。</p><h2 id=书愤-陆游>《书愤》 陆游</h2><p>早岁那知世事艰，中原北望气如山。<br>楼船夜雪瓜洲渡，铁马秋风大散关。<br>塞上长城空自许，镜中衰鬓已先斑。<br>出师一表真名世，千载谁堪伯仲间。</p><h2 id=十一月四日风雨大作二首-其二-陆游>《十一月四日风雨大作二首 其二》 陆游</h2><p>僵卧孤村不自哀，尚思为国戍轮台。<br>夜阑卧听风吹雨，铁马冰河入梦来。</p><h2 id=示儿-陆游>《示儿》 陆游</h2><p>死去元知万事空，但悲不见九州同。<br>王师北定中原日，家祭无忘告乃翁。</p><h2 id=春日-朱熹>《春日》 朱熹</h2><p>胜日寻芳泗水滨，无边光景一时新。<br>等闲识得东风面，万紫千红总是春。</p><h2 id=观书有感二首-其一-朱熹>《观书有感二首 其一》 朱熹</h2><p>半亩方塘一鉴开，天光云影共徘徊。<br>问渠那得清如许，为有源头活水来。</p><h2 id=题临安邸-林升>《题临安邸》 林升</h2><p>山外青山楼外楼，西湖歌舞几时休？<br>暖风熏得游人醉，直把杭州作汴州。</p><h2 id=游园不值-叶绍翁>《游园不值》 叶绍翁</h2><p>应怜屐齿印苍苔，小扣柴扉久不开。<br>春色满园关不住，一枝红杏出墙来。</p><h2 id=过零丁洋-文天祥>《过零丁洋》 文天祥</h2><p>辛苦遭逢起一经，干戈寥落四周星。<br>山河破碎风飘絮，身世浮沉雨打萍。<br>惶恐滩头说惶恐，零丁洋里叹零丁。<br>人生自古谁无死，留取丹心照汗青。</p><h2 id=墨梅-王冕>《墨梅》 王冕</h2><p>我家洗砚池头树，朵朵花开淡墨痕。<br>不要人夸好颜色，只留清气满乾坤。</p><h2 id=石灰吟-于谦>《石灰吟》 于谦</h2><p>千锤万击出深山，烈火焚烧若等闲。<br>粉身碎骨浑不怕，要留清白在人间。</p><h2 id=竹石-郑板桥>《竹石》 郑板桥</h2><p>咬定青山不放松，立根原在破岩中。<br>千磨万击还坚劲，任尔东西南北风。</p><h2 id=论诗五首-其二-赵翼>《论诗五首 其二》 赵翼</h2><p>李杜诗篇万口传，至今已觉不新鲜。<br>江山代有才人出，各领风骚数百年。</p><h2 id=已亥杂诗-第五首-龚自珍>《已亥杂诗 第五首》 龚自珍</h2><p>浩荡离愁白日斜，吟鞭东指即天涯。<br>落红不是无情物，化作春泥更护花。</p><h2 id=已亥杂诗-第一首-龚自珍>《已亥杂诗 第一首》 龚自珍</h2><p>九州生气恃风雷，万马齐喑究可哀。<br>我劝天公重抖擞，不拘一格降人才。</p></div><div class=post-archive><h2>See Also</h2><ul class=listing><li><a href=/2020/08/21/%E9%81%93%E5%BE%B7%E7%BB%8F.html>道德经</a></li></ul></div><div class="post-meta meta-tags"><ul class=clearfix><li><a href=https://blog.wenjy.top/tags/%E5%9B%BD%E7%B2%B9>国粹</a></li></ul></div></article><div class="post bg-white"><script src=https://utteranc.es/client.js repo=wenjy/blog issue-term=pathname theme=github-light crossorigin=anonymous async></script></div></div><footer id=footer><div>&copy; 2020 <a href=https://blog.wenjy.top>江湖义气的博客 By 江湖义气</a>
| <a rel=nofollow target=_blank href=http://www.beian.miit.gov.cn/>桂ICP备17000652号-2</a></div><br><div><div class=github-badge><a href=https://gohugo.io/ target=_black rel=nofollow><span class=badge-subject>Powered by</span><span class="badge-value bg-blue">Hugo</span></a></div><div class=github-badge><a href=https://www.flysnow.org/ target=_black><span class=badge-subject>Design by</span><span class="badge-value bg-brightgreen">飞雪无情</span></a></div><div class=github-badge><a href=https://github.com/flysnow-org/maupassant-hugo target=_black><span class=badge-subject>Theme</span><span class="badge-value bg-yellowgreen">Maupassant</span></a></div></div></footer><script type=text/javascript>window.MathJax={tex2jax:{inlineMath:[['$','$']],processEscapes:true}};</script><script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML" async></script><a id=rocket href=#top></a><script type=text/javascript src="/js/totop.js?v=0.0.0" async></script><script type=application/javascript>var doNotTrack=false;if(!doNotTrack){window.ga=window.ga||function(){(ga.q=ga.q||[]).push(arguments)};ga.l=+new Date;ga('create','UA-161796130-1','auto');ga('send','pageview');}</script><script async src=https://www.google-analytics.com/analytics.js></script><script type=text/javascript src=//busuanzi.ibruce.info/busuanzi/2.3/busuanzi.pure.mini.js async></script></div><div id=secondary><section class=widget><form id=search action=https://blog.wenjy.top/search/ method=get accept-charset=utf-8 target=_blank _lpchecked=1><input type=text name=q maxlength=20 placeholder=Search>
<input type=hidden name=sitesearch value=https://blog.wenjy.top>
<button type=submit class="submit icon-search"></button></form></section><section class=widget><h3 class=widget-title>最近文章</h3><ul class=widget-list><li><a href=https://blog.wenjy.top/2020/08/18/binary-tree.html title=二叉搜索树>二叉搜索树</a></li><li><a href=https://blog.wenjy.top/2020/08/02/mysql-common-sql.html title="Mysql 常用的查询">Mysql 常用的查询</a></li><li><a href=https://blog.wenjy.top/2020/06/07/linux-stdin.html title="Linux 输出重定向">Linux 输出重定向</a></li><li><a href=https://blog.wenjy.top/2020/06/04/redis-read-error-on-connection.html title="一次Redis read error on connection 错误调试">一次Redis read error on connection 错误调试</a></li><li><a href=https://blog.wenjy.top/2020/05/12/phpstorm-keymap.html title=Phpstorm常用快捷键>Phpstorm常用快捷键</a></li><li><a href=https://blog.wenjy.top/2020/05/12/bitmap.html title=精确算法bitmap>精确算法bitmap</a></li><li><a href=https://blog.wenjy.top/2020/05/12/hyper-log-log.html title=非精确算法HyperLogLog>非精确算法HyperLogLog</a></li><li><a href=https://blog.wenjy.top/2020/05/11/decimal.html title=浮点数精度问题>浮点数精度问题</a></li><li><a href=https://blog.wenjy.top/2020/04/25/nat.html title=NAT原理>NAT原理</a></li><li><a href=https://blog.wenjy.top/2020/04/14/markdown.html title=Markdown语法>Markdown语法</a></li></ul></section><section class=widget><h3 class=widget-title style=color:red>福利派送</h3><ul class=widget-list><li><a href target=_blank style=color:red></a></li></ul></section><section class=widget><h3 class=widget-title>分类</h3><ul class=widget-list><li><a href=https://blog.wenjy.top/categories/5G/>5G (1)</a></li><li><a href=https://blog.wenjy.top/categories/Git/>Git (1)</a></li><li><a href=https://blog.wenjy.top/categories/Http/>Http (1)</a></li><li><a href=https://blog.wenjy.top/categories/Linux/>Linux (4)</a></li><li><a href=https://blog.wenjy.top/categories/Markdown/>Markdown (1)</a></li><li><a href=https://blog.wenjy.top/categories/MySQL/>MySQL (2)</a></li><li><a href=https://blog.wenjy.top/categories/NAT/>NAT (1)</a></li><li><a href=https://blog.wenjy.top/categories/PHP/>PHP (39)</a></li><li><a href=https://blog.wenjy.top/categories/Phpstorm/>Phpstorm (1)</a></li><li><a href=https://blog.wenjy.top/categories/Redis/>Redis (1)</a></li><li><a href=https://blog.wenjy.top/categories/TCP/>TCP (1)</a></li><li><a href=https://blog.wenjy.top/categories/TLS/>TLS (1)</a></li><li><a href=https://blog.wenjy.top/categories/%E5%9B%BD%E7%B2%B9/>国粹 (2)</a></li><li><a href=https://blog.wenjy.top/categories/%E5%AD%97%E7%AC%A6%E9%9B%86%E7%BC%96%E7%A0%81/>字符集编码 (1)</a></li><li><a href=https://blog.wenjy.top/categories/%E6%AD%A3%E5%88%99%E8%A1%A8%E8%BE%BE%E5%BC%8F/>正则表达式 (1)</a></li><li><a href=https://blog.wenjy.top/categories/%E7%AE%97%E6%B3%95/>算法 (12)</a></li><li><a href=https://blog.wenjy.top/categories/%E8%AE%A1%E7%AE%97%E6%9C%BA%E6%9D%82%E9%A1%B9/>计算机杂项 (1)</a></li><li><a href=https://blog.wenjy.top/categories/%E8%AE%BE%E8%AE%A1%E6%A8%A1%E5%BC%8F/>设计模式 (25)</a></li></ul></section><section class=widget><h3 class=widget-title>标签</h3><div class=tagcloud><a href=https://blog.wenjy.top/tags/5G/>5G</a>
<a href=https://blog.wenjy.top/tags/Git/>Git</a>
<a href=https://blog.wenjy.top/tags/Http/>Http</a>
<a href=https://blog.wenjy.top/tags/Linux/>Linux</a>
<a href=https://blog.wenjy.top/tags/Markdown/>Markdown</a>
<a href=https://blog.wenjy.top/tags/MySQL/>MySQL</a>
<a href=https://blog.wenjy.top/tags/NAT/>NAT</a>
<a href=https://blog.wenjy.top/tags/Network/>Network</a>
<a href=https://blog.wenjy.top/tags/PHP/>PHP</a>
<a href=https://blog.wenjy.top/tags/Phpstorm/>Phpstorm</a>
<a href=https://blog.wenjy.top/tags/RSA/>RSA</a>
<a href=https://blog.wenjy.top/tags/Redis/>Redis</a>
<a href=https://blog.wenjy.top/tags/TCP/>TCP</a>
<a href=https://blog.wenjy.top/tags/TLS/>TLS</a>
<a href=https://blog.wenjy.top/tags/%E5%9B%BD%E7%B2%B9/>国粹</a>
<a href=https://blog.wenjy.top/tags/%E5%AD%97%E7%AC%A6%E9%9B%86%E7%BC%96%E7%A0%81/>字符集编码</a>
<a href=https://blog.wenjy.top/tags/%E6%AD%A3%E5%88%99%E8%A1%A8%E8%BE%BE%E5%BC%8F/>正则表达式</a>
<a href=https://blog.wenjy.top/tags/%E7%AE%97%E6%B3%95/>算法</a>
<a href=https://blog.wenjy.top/tags/%E8%AE%BE%E8%AE%A1%E6%A8%A1%E5%BC%8F/>设计模式</a></div></section><section class=widget><h3 class=widget-title>友情链接</h3><ul class=widget-list><li><a target=_blank href=https://mikelin.cn title="MIKELIN | 关注科技，弘扬互联网精神！">MIKELIN</a></li><li><a target=_blank href=https://blog.wenjy.top title=江湖义气的网络日志>江湖义气的网络日志</a></li></ul></section><section class=widget><h3 class=widget-title>其它</h3><ul class=widget-list><li><a href=https://blog.wenjy.top/index.xml>文章 RSS</a></li></ul></section></div></div></div></div></body></html>