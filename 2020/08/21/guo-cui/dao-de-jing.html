<!DOCTYPE HTML><html lang="zh-CN"><head><meta charset="utf-8"><meta name="keywords" content="道德经"><meta name="description" content="愿回首往事，不会因为虚度年华而悔恨，也不会因为碌碌无为而感到羞愧。"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1,user-scalable=no"><meta name="renderer" content="webkit|ie-stand|ie-comp"><meta name="mobile-web-app-capable" content="yes"><meta name="format-detection" content="telephone=no"><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black-translucent"><script async src="https://www.googletagmanager.com/gtag/js?id=UA-161796130-1"></script><script>function gtag(){dataLayer.push(arguments)}window.dataLayer=window.dataLayer||[],gtag("js",new Date),gtag("config","UA-161796130-1")</script><title>道德经 | 江湖义气的博客</title><link rel="icon" type="image/x-icon, image/vnd.microsoft.icon" href="https://cdn.jsdelivr.net/gh/wenjy/blog@gh-pages/favicon.ico"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/libs/awesome/css/all.css"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/libs/materialize/materialize.min.css"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/libs/aos/aos.css"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/libs/animate/animate.min.css"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/libs/lightGallery/css/lightgallery.min.css"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/css/matery.css"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/css/my.css"><script src="https://cdn.jsdelivr.net/gh/wenjy/blog@gh-pages/libs/jquery/jquery.min.js"></script><meta name="generator" content="Hexo 5.2.0"><link rel="alternate" href="/atom.xml" title="江湖义气的博客" type="application/atom+xml"><link rel="stylesheet" href="/css/prism-tomorrow.css" type="text/css"></head><body><header class="navbar-fixed"><nav id="headNav" class="bg-color nav-transparent"><div id="navContainer" class="nav-wrapper container"><div class="brand-logo"><a href="/" class="waves-effect waves-light"><img src="data:image/png;base64,iVBORw0KGgoAAAANSUhEUgAAASwAAAEsCAMAAABOo35HAAAABGdBTUEAAK/INwWK6QAAABl0RVh0U29mdHdhcmUAQWRvYmUgSW1hZ2VSZWFkeXHJZTwAAAC9UExURVlZWdPT07KysmRkZIWFhfT09JmZmWZmZm9vb39/fxkZGUxMTDMzM3p6epCQkKamppubm729venp6cjIyN7e3tbW1s/Pz8LCwnx8fLS0tFZWVoiIiI+Pj6GhoeTk5Glpabu7u93d3evr66CgoJSUlKqqqsnJyeDg4Hd3d8PDw+Xl5bi4uNHR0dvb26Ojo6urq+fn51hYWDg4OCgoKHBwcK2traenp0FBQe7u7vHx8U5OTre3t8zMzHV1df///7GrnpQAAAA/dFJOU///////////////////////////////////////////////////////////////////////////////////AI4mfBcAAAUGSURBVHja7NoJb6M4GMZxY0NCD64kve/pMZ2d3Z297+X7f6zFNmBAMUXa6URl/q9UJSWPUPzrizFWRUlNLgEBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYYIEFAVhggQUWWGBBABZYYIEFFlgQgAUWWGCBBRYEYIEFFlhggQUBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYn6cCIcRXgvX/h9qcIVBqDdbEM8RCxGCB9QqXYRwHYDHBgwXWl8eKZKiESHI3Ba1kWs3fKixcaJUl1YyeBm7Ocq+yLItUiVBGnXxenSHJolIKEcwHq6ikbOX1YGVzQCTN8LPmSLreghUl9sN4Uw7yajMrLC0TZ1ImzqY6FEop0+pIaEN5HaoOxVuwEqFyc4I46uSlzOLqgxlh6UaR9l3VYWl9Fdoxb1Q90KJtu41pwwFW/WHhTtW8i7TafLCqRsk6bsGw63L9qurXRmuIlbT9lDQnlXU+nBFW1Q2qnZbDprWa2tjR90LZFqx1/+Td/HpGWLlrLDvIwTcx6dQ1Vrntbig68cDms3JwbA5Y1azs1ger6sNV/bbIw1jU81MvNAGrl58RVn8ozW+btF08iGFoAlYvP3csfVur1gJBEIA1uBmue5dhZDOyO2epbmgCVi8/I6x0MMHH9pjsTfBhNzQBq5uPZoQlB0uH3DZG4EZqQ26fL3sZq5uf09Ih6qw3i/pm6BZO0qZX7rrUS68Xsbr5ZE4rePMk08pk9aUZugfqppvs6AM1Acvlo/StP+6EbW06z8hJqxbYp2BZPQUnFsLsKuhQdaHqn5ewbF7KXIn0jWO5MqOQ7RaNLPtbNMmmhimj0GUmYLl8Gs0Lq4wyPbTu1l2QKqHSouzs3OlDIslW5SQsnY/NXmFplyNvEuuLV/Tau9BzwiraDUSwXmysztYWWNtL1psXeumgIrDGaqXvBfUuvtqUYI3V2t1wk1e2msFluJJm6zDJXv/fIfjPP7DAAgsssCiwwAILLLDAosACCyywwAKLAgsssMACC6zt9fDz/v75tyOB+98PD2+ORgKffjw4OP1uJPDxl+Xy8v1I4MPF3t7VNyOB4/vF4uzdzrG+39f1kz/w66Guv/yBvw90KX/gZKkr8Qf+2dOV+gNHC12/7RxrabD2/a31bLAO/a11YbAO/K21MFhLf2s9Gqw9f2vdGqzFu11jnVusE2/gxmI9eQOnFuvYG7i0WH7uK4t15w2cWazrXWP9a7H8f/bQYvm/6IPF+sF/pVssf19Ii/WH/0K2WH/uGuvEWC39gSdj9Twy+Rqri5EZx1gt/IE7Y/XoD1wbq9vd3w1PlufnD2OBp+ebm/uxwPHF6emnscDR4vLy41jg7vHq6sNY4Pr27OyYdRaLUrDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssL6u+k+AAQCR9eHtLKvLfwAAAABJRU5ErkJggg==" data-original="https://cdn.jsdelivr.net/gh/wenjy/blog@gh-pages/medias/logo.png" class="logo-img" alt="LOGO"> <span class="logo-span">江湖义气的博客</span></a></div><a href="#" data-target="mobile-nav" class="sidenav-trigger button-collapse"><i class="fas fa-bars"></i></a><ul class="right nav-menu"><li class="hide-on-med-and-down nav-item"><a href="/" class="waves-effect waves-light"><i class="fas fa-home" style="zoom:.6"></i> <span>首页</span></a></li><li class="hide-on-med-and-down nav-item"><a href="/tags" class="waves-effect waves-light"><i class="fas fa-tags" style="zoom:.6"></i> <span>标签</span></a></li><li class="hide-on-med-and-down nav-item"><a href="/categories" class="waves-effect waves-light"><i class="fas fa-bookmark" style="zoom:.6"></i> <span>分类</span></a></li><li class="hide-on-med-and-down nav-item"><a href="/archives" class="waves-effect waves-light"><i class="fas fa-archive" style="zoom:.6"></i> <span>归档</span></a></li><li class="hide-on-med-and-down nav-item"><a href="/about" class="waves-effect waves-light"><i class="fas fa-user-circle" style="zoom:.6"></i> <span>关于</span></a></li><li class="hide-on-med-and-down nav-item"><a href="/contact" class="waves-effect waves-light"><i class="fas fa-comments" style="zoom:.6"></i> <span>留言板</span></a></li><li class="hide-on-med-and-down nav-item"><a href="/friends" class="waves-effect waves-light"><i class="fas fa-address-book" style="zoom:.6"></i> <span>友情链接</span></a></li><li><a href="#searchModal" class="modal-trigger waves-effect waves-light"><i id="searchIcon" class="fas fa-search" title="搜索" style="zoom:.85"></i></a></li></ul><div id="mobile-nav" class="side-nav sidenav"><div class="mobile-head bg-color"><img src="data:image/png;base64,iVBORw0KGgoAAAANSUhEUgAAASwAAAEsCAMAAABOo35HAAAABGdBTUEAAK/INwWK6QAAABl0RVh0U29mdHdhcmUAQWRvYmUgSW1hZ2VSZWFkeXHJZTwAAAC9UExURVlZWdPT07KysmRkZIWFhfT09JmZmWZmZm9vb39/fxkZGUxMTDMzM3p6epCQkKamppubm729venp6cjIyN7e3tbW1s/Pz8LCwnx8fLS0tFZWVoiIiI+Pj6GhoeTk5Glpabu7u93d3evr66CgoJSUlKqqqsnJyeDg4Hd3d8PDw+Xl5bi4uNHR0dvb26Ojo6urq+fn51hYWDg4OCgoKHBwcK2traenp0FBQe7u7vHx8U5OTre3t8zMzHV1df///7GrnpQAAAA/dFJOU///////////////////////////////////////////////////////////////////////////////////AI4mfBcAAAUGSURBVHja7NoJb6M4GMZxY0NCD64kve/pMZ2d3Z297+X7f6zFNmBAMUXa6URl/q9UJSWPUPzrizFWRUlNLgEBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYYIEFAVhggQUWWGBBABZYYIEFFlgQgAUWWGCBBRYEYIEFFlhggQUBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYn6cCIcRXgvX/h9qcIVBqDdbEM8RCxGCB9QqXYRwHYDHBgwXWl8eKZKiESHI3Ba1kWs3fKixcaJUl1YyeBm7Ocq+yLItUiVBGnXxenSHJolIKEcwHq6ikbOX1YGVzQCTN8LPmSLreghUl9sN4Uw7yajMrLC0TZ1ImzqY6FEop0+pIaEN5HaoOxVuwEqFyc4I46uSlzOLqgxlh6UaR9l3VYWl9Fdoxb1Q90KJtu41pwwFW/WHhTtW8i7TafLCqRsk6bsGw63L9qurXRmuIlbT9lDQnlXU+nBFW1Q2qnZbDprWa2tjR90LZFqx1/+Td/HpGWLlrLDvIwTcx6dQ1Vrntbig68cDms3JwbA5Y1azs1ger6sNV/bbIw1jU81MvNAGrl58RVn8ozW+btF08iGFoAlYvP3csfVur1gJBEIA1uBmue5dhZDOyO2epbmgCVi8/I6x0MMHH9pjsTfBhNzQBq5uPZoQlB0uH3DZG4EZqQ26fL3sZq5uf09Ih6qw3i/pm6BZO0qZX7rrUS68Xsbr5ZE4rePMk08pk9aUZugfqppvs6AM1Acvlo/StP+6EbW06z8hJqxbYp2BZPQUnFsLsKuhQdaHqn5ewbF7KXIn0jWO5MqOQ7RaNLPtbNMmmhimj0GUmYLl8Gs0Lq4wyPbTu1l2QKqHSouzs3OlDIslW5SQsnY/NXmFplyNvEuuLV/Tau9BzwiraDUSwXmysztYWWNtL1psXeumgIrDGaqXvBfUuvtqUYI3V2t1wk1e2msFluJJm6zDJXv/fIfjPP7DAAgsssCiwwAILLLDAosACCyywwAKLAgsssMACC6zt9fDz/v75tyOB+98PD2+ORgKffjw4OP1uJPDxl+Xy8v1I4MPF3t7VNyOB4/vF4uzdzrG+39f1kz/w66Guv/yBvw90KX/gZKkr8Qf+2dOV+gNHC12/7RxrabD2/a31bLAO/a11YbAO/K21MFhLf2s9Gqw9f2vdGqzFu11jnVusE2/gxmI9eQOnFuvYG7i0WH7uK4t15w2cWazrXWP9a7H8f/bQYvm/6IPF+sF/pVssf19Ii/WH/0K2WH/uGuvEWC39gSdj9Twy+Rqri5EZx1gt/IE7Y/XoD1wbq9vd3w1PlufnD2OBp+ebm/uxwPHF6emnscDR4vLy41jg7vHq6sNY4Pr27OyYdRaLUrDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssL6u+k+AAQCR9eHtLKvLfwAAAABJRU5ErkJggg==" data-original="https://cdn.jsdelivr.net/gh/wenjy/blog@gh-pages/medias/logo.png" class="logo-img circle responsive-img"><div class="logo-name">江湖义气的博客</div><div class="logo-desc">愿回首往事，不会因为虚度年华而悔恨，也不会因为碌碌无为而感到羞愧。</div></div><ul class="menu-list mobile-menu-list"><li class="m-nav-item"><a href="/" class="waves-effect waves-light"><i class="fa-fw fas fa-home"></i> 首页</a></li><li class="m-nav-item"><a href="/tags" class="waves-effect waves-light"><i class="fa-fw fas fa-tags"></i> 标签</a></li><li class="m-nav-item"><a href="/categories" class="waves-effect waves-light"><i class="fa-fw fas fa-bookmark"></i> 分类</a></li><li class="m-nav-item"><a href="/archives" class="waves-effect waves-light"><i class="fa-fw fas fa-archive"></i> 归档</a></li><li class="m-nav-item"><a href="/about" class="waves-effect waves-light"><i class="fa-fw fas fa-user-circle"></i> 关于</a></li><li class="m-nav-item"><a href="/contact" class="waves-effect waves-light"><i class="fa-fw fas fa-comments"></i> 留言板</a></li><li class="m-nav-item"><a href="/friends" class="waves-effect waves-light"><i class="fa-fw fas fa-address-book"></i> 友情链接</a></li></ul></div></div></nav></header><div class="bg-cover pd-header post-cover" style="background-image:url(https://cdn.jsdelivr.net/gh/wenjy/blog@gh-pages/medias/featureimages/19.jpg)"><div class="container" style="right:0;left:0"><div class="row"><div class="col s12 m12 l12"><div class="brand"><h1 class="description center-align post-title">道德经</h1></div></div></div></div></div><main class="post-container content"><link rel="stylesheet" href="https://cdn.jsdelivr.net/gh/wenjy/blog@gh-pages/libs/tocbot/tocbot.css"><style>#articleContent h1::before,#articleContent h2::before,#articleContent h3::before,#articleContent h4::before,#articleContent h5::before,#articleContent h6::before{display:block;content:" ";height:100px;margin-top:-100px;visibility:hidden}#articleContent :focus{outline:0}.toc-fixed{position:fixed;top:64px}.toc-widget{width:345px;padding-left:20px}.toc-widget .toc-title{margin:35px 0 15px 0;padding-left:17px;font-size:1.5rem;font-weight:700;line-height:1.5rem}.toc-widget ol{padding:0;list-style:none}#toc-content{height:calc(100vh - 250px);overflow:auto}#toc-content ol{padding-left:10px}#toc-content ol li{padding-left:10px}#toc-content .toc-link:hover{color:#42b983;font-weight:700;text-decoration:underline}#toc-content .toc-link::before{background-color:transparent;max-height:25px;position:absolute;right:23.5vw;display:block}#toc-content .is-active-link{color:#42b983}#floating-toc-btn{position:fixed;right:15px;bottom:76px;padding-top:15px;margin-bottom:0;z-index:998}#floating-toc-btn .btn-floating{width:48px;height:48px}#floating-toc-btn .btn-floating i{line-height:48px;font-size:1.4rem}</style><div class="row"><div id="main-content" class="col s12 m12 l9"><div id="artDetail"><div class="card"><div class="card-content article-info"><div class="row tag-cate"><div class="col s7"><div class="article-tag"><a href="/tags/%E5%9B%BD%E7%B2%B9/"><span class="chip bg-color">国粹</span></a></div></div><div class="col s5 right-align"><div class="post-cate"><i class="fas fa-bookmark fa-fw icon-category"></i> <a href="/categories/%E5%9B%BD%E7%B2%B9/" class="post-category">国粹</a></div></div></div><div class="post-info"><div class="post-date info-break-policy"><i class="far fa-calendar-minus fa-fw"></i>发布日期:&nbsp;&nbsp; 2020-08-21</div></div></div><hr class="clearfix"><div class="card-content article-card-content"><div id="articleContent"><h1 id="《道德经》"><a href="#《道德经》" class="headerlink" title="《道德经》"></a>《道德经》</h1><h2 id="一"><a href="#一" class="headerlink" title="一"></a>一</h2><p><strong>道可道，非常道；名可名，非常名。无，名天地之始；有，名万物之母。<br>故常无，欲以观其妙；常有，欲以观其徼（jiào）。此二者同出而异名，同谓之玄，玄之又玄，众妙之门。</strong></p><h2 id="二"><a href="#二" class="headerlink" title="二"></a>二</h2><p><strong>天下皆知美之为美，斯恶已；皆知善之为善，斯不善已。<br>故有无相生，难易相成，长短相较，高下相倾，音声相和，前后相随。<br>是以圣人处无为之事，行不言之教，万物作焉而不辞，生而不有，为而不持，功成而弗居。<br>夫唯弗居，是以不去。</strong></p><h2 id="三"><a href="#三" class="headerlink" title="三"></a>三</h2><p><strong>不尚贤，使民不争；不贵难得之货，使民不为盗；不见可欲，使民心不乱。<br>是以圣人之治，虚其心，实其腹；弱其志，强其骨。<br>常使民无知无欲，使夫智者不敢为也。为无为，则无不治。</strong></p><h2 id="四"><a href="#四" class="headerlink" title="四"></a>四</h2><p><strong>道冲，而用之或不盈。渊兮，似万物之宗。挫其锐，解其纷，和其光，同其尘。<br>湛兮似或存，吾不知谁之子，象帝之先。</strong></p><h2 id="五"><a href="#五" class="headerlink" title="五"></a>五</h2><p><strong>天地不仁，以万物为刍狗；圣人不仁，以百姓为刍狗。<br>天地之间，其犹橐（tuó）籥（yuè）乎？虚而不屈，动而愈出。多言数穷，不如守中。</strong></p><h2 id="六"><a href="#六" class="headerlink" title="六"></a>六</h2><p><strong>谷神不死，是谓玄牝（pìn），玄牝之门，是谓天地根。绵绵若存，用之不勤。</strong></p><h2 id="七"><a href="#七" class="headerlink" title="七"></a>七</h2><p><strong>天长地久。天地所以能长且久者，以其不自生，故能长生。<br>是以圣人后其身而身先，外其身而身存。非以其无私邪？故能成其私。</strong></p><h2 id="八"><a href="#八" class="headerlink" title="八"></a>八</h2><p><strong>上善若水，水善利万物而不争：处众人之所恶，故几于道，<br>居善地；心善渊；与善仁；言善信；正善治；事善能；动善时。夫唯不争，故无尤。</strong></p><h2 id="九"><a href="#九" class="headerlink" title="九"></a>九</h2><p><strong>持而盈之，不如其已。揣而棁（zhuò）之，不可长保。金玉满堂，莫之能守。<br>富贵而骄，自遗其咎。功遂身退，天之道</strong></p><h2 id="十"><a href="#十" class="headerlink" title="十"></a>十</h2><p><strong>载营魄抱一，能无离乎？专气致柔，能婴儿乎？涤除玄览，能无疵乎？<br>爱民治国，能无为乎？天门开阖，能为雌乎？明白四达，能无知乎？<br>生之、畜之，生而不有，为而不恃（shì），长而不宰，是谓玄德。</strong></p><h2 id="十一"><a href="#十一" class="headerlink" title="十一"></a>十一</h2><p><strong>三十辐共一毂（gǔ），当其无，有车之用。埏（shān）埴(zhí)以为器，当其无，有器之用。<br>凿户牖（yǒu）以为室，当其无，有室之用。故有之以为利，无之以为用。</strong></p><h2 id="十二"><a href="#十二" class="headerlink" title="十二"></a>十二</h2><p><strong>五色令人目盲，五音令人耳聋，五味令人口爽，驰骋畋（tián）猎令人心发狂，难得之货令人行妨。<br>是以圣人为腹不为目，故去彼取此。</strong></p><h2 id="十三"><a href="#十三" class="headerlink" title="十三"></a>十三</h2><p><strong>宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。<br>何谓贵大患若身？吾所以有大患者，为吾有身，及吾无身，吾有何患！<br>故贵以身为天下，若可寄天下；爱以身为天下，若可托天下。</strong></p><h2 id="十四"><a href="#十四" class="headerlink" title="十四"></a>十四</h2><p><strong>视之不见名曰夷，听之不闻名曰希，搏之不得名曰微。此三者不可致诘（jíe），故混而为一。<br>其上不皦（jiǎo），其下不昧，绳绳（mǐn）不可名，复归于无物。<br>是谓无状之状，无物之象，是谓恍惚。迎之不见其首，随之不见其后。<br>执古之道，以御今之有。能知古始，是谓道纪。</strong></p><h2 id="十五"><a href="#十五" class="headerlink" title="十五"></a>十五</h2><p><strong>古之善为士者，微妙玄通，深不可识。夫唯不可识，故强为之容。<br>豫焉若冬渉川，犹兮若畏四邻，俨兮其若家，涣兮若冰之将释，敦兮其若朴，旷兮其若谷，混兮其若浊。<br>孰能浊以止？静之徐清。孰能安以久？动之徐生。保此道这不欲盈，夫唯不盈，故能蔽而新成。</strong></p><h2 id="十六"><a href="#十六" class="headerlink" title="十六"></a>十六</h2><p><strong>至虚极，守静笃，万物并作，吾以观复。夫物芸芸，各复归其根。归根曰静，是谓复命。<br>复命曰常，知常曰明。不知常，妄作，凶。知常容，容乃公，公乃王，王乃天，天乃道，道乃久。没身不殆。</strong></p><h2 id="十七"><a href="#十七" class="headerlink" title="十七"></a>十七</h2><p><strong>太上，下知有之。其次，亲而誉之。其次，畏之。其次，侮之。<br>信不足焉，有不信焉。悠兮其贵言。功成事遂，百姓皆谓”我自然”。</strong></p><h2 id="十八"><a href="#十八" class="headerlink" title="十八"></a>十八</h2><p><strong>大道废，有仁义；慧智出，有大伪；六亲不和，有孝慈；国家昏乱，有忠臣。</strong></p><h2 id="十九"><a href="#十九" class="headerlink" title="十九"></a>十九</h2><p><strong>绝圣弃智，民利百倍；绝仁弃义，民复孝慈；绝巧弃利，盗贼无有。<br>此三者，以为文不足，故令有所属：见素抱朴，少私寡欲。</strong></p><h2 id="二十"><a href="#二十" class="headerlink" title="二十"></a>二十</h2><p><strong>绝学无忧。唯之与阿，相去几何？善之与恶，相去几何？<br>人之所畏，不可不畏。荒兮其未央哉！众人熙熙，如享太牢，如春登台。<br>我独泊兮其未兆，如婴儿之未孩。㒦（léi）㒦兮若无所归。众人皆有余，而我独若遗。<br>我愚人之心也哉！沌沌兮！俗人昭昭，我独昏昏；俗人察察，我独闷闷。<br>澹（dàn）兮其若海，飀（liù）兮若无止。众人皆有以，而我独顽似鄙。<br>我独异于人，而贵食母。</strong></p><h2 id="二一"><a href="#二一" class="headerlink" title="二一"></a>二一</h2><p><strong>孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。<br>窃兮冥兮，其中有精；其精甚真，其中有信。自古及今，其名不去，以阅众甫。<br>吾何以知众甫之状哉？以此。</strong></p><h2 id="二二"><a href="#二二" class="headerlink" title="二二"></a>二二</h2><p><strong>曲则全：枉则直，洼则盈，敝则新，少则得，多则惑。<br>是以圣人抱一为天下式：不自见故明，不自是故彰，不自伐故有功，不自矜故长。<br>夫唯不争，故天下莫能与之争。古之所谓曲则全者，岂虚言哉！诚全而归之。</strong></p><h2 id="二三"><a href="#二三" class="headerlink" title="二三"></a>二三</h2><p><strong>希言自然。故飘风不终朝，骤雨不终日。孰为此者？天地。天地尚不能长久，而况于人乎？<br>故从事于道者，道者同于道，德者同于德，失者同于失。<br>同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。</strong></p><h2 id="二四"><a href="#二四" class="headerlink" title="二四"></a>二四</h2><p><strong>企者不立，跨者不行，自见者不明，自是者不彰，自伐者无功，自矜者不长。<br>其在道也，曰余食赘行。物或恶之，故有道者不处。</strong></p><h2 id="二五"><a href="#二五" class="headerlink" title="二五"></a>二五</h2><p><strong>有物混成，先天地生，寂兮寥兮，独立不改，周行而不殆，可以为天下母。<br>吾不知其名，字之曰道，强为之名曰大。大曰逝，逝曰远，远曰反。故道大，天大，地大，王亦大。<br>域中有四大，而王居其一焉。人法地，地法天，天法道，道法自然。</strong></p><h2 id="二六"><a href="#二六" class="headerlink" title="二六"></a>二六</h2><p><strong>重为轻根，静为躁君，是以圣人终日行不离辎（zī）重。虽有荣观，燕处超然。<br>奈何万乘之主，而已身轻天下？轻则失本，躁则失君。</strong></p><h2 id="二七"><a href="#二七" class="headerlink" title="二七"></a>二七</h2><p><strong>善行无辙迹，善言无瑕谪，善数不用筹策，善闭无关楗而不可开，善结无绳约而不可解。<br>是以圣人常善救人，故无弃人；常善救物，故无弃物，是谓袭明。<br>故善人者，不善人之师；不善人者，善人之资。不贵其师，不爱其资，虽智大迷，是谓要妙。</strong></p><h2 id="二八"><a href="#二八" class="headerlink" title="二八"></a>二八</h2><p><strong>知其雄，守其雌，为天下谿。为天下谿，常德不离，复归于婴儿。<br>知其白，守其黑，为天下式。为天下式，常德不忒，复归于无极。<br>知其荣，守其辱，为天下谷。为天下谷，常德乃足，复归于朴。<br>朴散则为器，圣人用之则为官长，故大制不割。</strong></p><h2 id="二九"><a href="#二九" class="headerlink" title="二九"></a>二九</h2><p><strong>将欲取天下而为之，吾见其不得已。天下神器，不可为也。为者败之，执者失之。<br>故物或行或随，或歔或吹，或强或赢，或挫或隳（huī）。是以圣人去甚，去奢，去泰。</strong></p><h2 id="三十"><a href="#三十" class="headerlink" title="三十"></a>三十</h2><p><strong>以道佐人主者，不以兵强天下，其事好还。师之所处，荆棘生焉。大军之后，必有凶年。<br>善有果而已，不敢以取强。果而勿矜，果而勿伐，果而勿骄，果而不得已，果而勿强。<br>物壮则老，是谓不道，不道早已。</strong></p><h2 id="三一"><a href="#三一" class="headerlink" title="三一"></a>三一</h2><p><strong>夫佳兵者，不详之器。物或恶之，故有道者不处。君子居则贵左，用兵则贵右。<br>兵者，不详之器，非君子之器，不得已而用之。恬淡为上，胜而不美。而美之者，是乐杀人。<br>夫乐杀人者，则不可以得志与天下矣。吉事尚左，凶事尚右。偏将军居左，上将军居右，言以丧礼处之。<br>杀人之众，以哀悲泣之。战胜，以丧礼处之。</strong></p><h2 id="三二"><a href="#三二" class="headerlink" title="三二"></a>三二</h2><p><strong>道常无名，朴虽小，天下莫能臣也。侯王若能守之，万物将自宾。<br>天地相合以降甘露，民莫之令而自均。始制有名，名亦既有，夫亦将知止，知止可以不殆。<br>譬道之在天下，犹川谷之于江海。</strong></p><h2 id="三三"><a href="#三三" class="headerlink" title="三三"></a>三三</h2><p><strong>知人者智，自知者明。胜人者有力，自胜者强。知足者富，强行者有志。<br>不失其所者久，死而不亡者寿。</strong></p><h2 id="三四"><a href="#三四" class="headerlink" title="三四"></a>三四</h2><p><strong>大道汜兮，其可左右。万物恃之而生而不辞，功成不名有，衣养万物而不为主。<br>常无欲，可名于小；万物归焉而不为主，可名为大。以其终不自为大，故能成其大。</strong></p><h2 id="三五"><a href="#三五" class="headerlink" title="三五"></a>三五</h2><p><strong>执大象，天下往；往而不害，安平太。乐与饵，过客止。<br>道之出口，淡乎其无味，视之不足见，听之不足闻，用之不足既。</strong></p><h2 id="三六-三七"><a href="#三六-三七" class="headerlink" title="三六 三七"></a>三六 三七</h2><p><strong>将欲歙（xī）之，必固张之；将欲弱之，必固强之；将欲废之，必固兴之；将欲夺之，必固与之，是谓微明。<br>柔弱胜刚强。鱼不可脱于渊，国之利器不可以示人。<br>道常无为而无不为。侯王若能守之，万物将自化。化而欲作，吾将镇之以无名之朴。<br>无名之朴，夫亦将无欲。不欲以静，天下将自定。</strong></p><h2 id="三八"><a href="#三八" class="headerlink" title="三八"></a>三八</h2><p><strong>上德不德，是以有德；下德不失德，是以无德。上德无为而无以为，下德无为而有以为；<br>上仁为之而无以为；上义为之而有以为；上礼为之而莫之应，则攘臂而扔之。<br>故失道而后德，失德而后仁，失仁而后义，失义而后礼。夫礼者，忠信之薄而乱之首；前识者，道之华而愚之始。<br>是以大丈夫处其厚，不居其薄；处其实，不居其华。故去彼取此。</strong></p><h2 id="三九"><a href="#三九" class="headerlink" title="三九"></a>三九</h2><p><strong>昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下负。<br>其致之。天无以清将恐裂，地无以宁将恐发，神无以灵将恐歇，谷无以盈将恐竭，万物无以生将恐灭，侯王无以高贵将恐蹶。<br>故贵以贱为本，高以下为基。是以侯王自谓孤寡不榖（gǔ）。此非以贱为本邪？非乎？<br>故致数舆无舆。不欲琭琭如玉，珞（luò）珞如石。</strong></p><h2 id="四十"><a href="#四十" class="headerlink" title="四十"></a>四十</h2><p><strong>反者，道之动；弱者，道之用。天下万物生与有，有生于无。</strong></p><h2 id="四一"><a href="#四一" class="headerlink" title="四一"></a>四一</h2><p><strong>上士闻道，勤而行之；中士闻道，若存若亡；下士闻道，大笑之，不笑不足以为道。<br>故建言有之：明道若昧，进道若退，夷道若纇（lèi）。<br>上德若谷，大白若辱，广德若不足，建德若偷，质真若渝。<br>大方无隅，大器晚成，大音希声，大象无形。道隐无名，夫唯道善贷且成。</strong></p><h2 id="四二"><a href="#四二" class="headerlink" title="四二"></a>四二</h2><p><strong>道生一，一生二，二生三，三生万物。万物负阴而抱阳，冲气以为和。<br>人之所恶，唯孤寡不榖，而王公以为称。故物或损之而益，或益之而损。<br>人之所教，我亦教之。强梁者不得其死，吾将以为教父。</strong></p><h2 id="四三"><a href="#四三" class="headerlink" title="四三"></a>四三</h2><p><strong>天下之至柔，驰骋天下之至坚，无有入无间，吾是以知无为之有益。不言之教，无为之益，天下希及之。</strong></p><h2 id="四四"><a href="#四四" class="headerlink" title="四四"></a>四四</h2><p><strong>名与身孰亲？身与货孰多？得与亡孰病？是故甚爱必大费，多藏必厚亡。<br>知足不辱，知止不殆，可以长久。</strong></p><h2 id="四五"><a href="#四五" class="headerlink" title="四五"></a>四五</h2><p><strong>大成若缺，其用不弊；大盈若冲，其用不穷。<br>大直若屈，大巧若拙，大辩若讷。躁胜寒，静胜热，清净为天下正。</strong></p><h2 id="四六"><a href="#四六" class="headerlink" title="四六"></a>四六</h2><p><strong>天下有道，却走马以粪；天下无道，戎马生与郊。<br>祸莫大于不知足，咎莫大于欲得。故知足之足，常足矣。</strong></p><h2 id="四七、四八"><a href="#四七、四八" class="headerlink" title="四七、四八"></a>四七、四八</h2><p><strong>不出户，知天下；不窥牖，见天道。其出弥远，其知弥少。是以圣人不行而知，不见而名，不为而成。<br>为学日益，为道日损。损之又损，以至于无为，无为而无不为。取天下常事以无事，及其有事，不足以取天下。</strong></p><h2 id="四九"><a href="#四九" class="headerlink" title="四九"></a>四九</h2><p><strong>圣人无常心，以百姓心为心。善者，吾善之；不善者，吾亦善之，德善。<br>信者，吾信之；不信者，吾亦信之，德信。<br>圣人在天下歙（xī）歙，为天下浑其心。百姓皆注其耳目，圣人皆孩之。</strong></p><h2 id="五十"><a href="#五十" class="headerlink" title="五十"></a>五十</h2><p><strong>出生入死。生之徒十有三，死之徒十有三。人之生，动之死地，亦十有三。<br>夫何故？以其生生之厚。盖闻善摄生者，陆行不遇兕（sì）虎，入军不被甲兵。<br>兕无所投其角，虎无所措其爪，兵无所容其刃。夫何故？以其无死地。</strong></p><h2 id="五一"><a href="#五一" class="headerlink" title="五一"></a>五一</h2><p><strong>道生之，德畜之，物形之，势成之。是以万物莫不尊道而贵德。<br>道之尊，德之贵，夫莫之命而常自然。故道生之，德畜之：长之、育之、亭之、毒之、养之、覆之。<br>生而不有，为而不持，长而不宰，是谓玄德</strong></p><h2 id="五二"><a href="#五二" class="headerlink" title="五二"></a>五二</h2><p><strong>天下有始，以为天下母。既得其母，以知其子；既知其子，复守其母，没身不殆。<br>塞其兑，闭其门，终身不勤。开其兑，济其事，终身不救。见小曰明，守柔曰强。<br>用其光，复归其明，无遗身殃，是为习常。</strong></p><h2 id="五三"><a href="#五三" class="headerlink" title="五三"></a>五三</h2><p><strong>使我介然有知，行于大道，唯施是畏。大道甚夷，而民好径。<br>朝甚除，田甚芜，仓甚虚。服文彩，带利剑，厌饮食，财货有余，是为盗夸。非道也哉！</strong></p><h2 id="五四"><a href="#五四" class="headerlink" title="五四"></a>五四</h2><p><strong>善建者不拔，善抱者不脱，子孙以祭祀不缀。修之于身，其德乃真；修之于家，其德乃余；<br>修之于乡，其德乃长；修之于国，其德乃丰；修之于天下，其德乃普。<br>故以身观身，以家观家，以乡观乡，以国观国，以天下观天下。吾何以知天下然哉？以此。</strong></p><h2 id="五五"><a href="#五五" class="headerlink" title="五五"></a>五五</h2><p><strong>含德之厚，比于赤子。蜂虿（chài）虺（huǐ）蛇不螫，猛兽不据，攫（jué）鸟不搏。<br>骨柔筋柔而握固，未知牝（pìn）牡之合而全作，精之至也。终日号而不嗄（shà），和之至也。<br>知和曰常，知常曰明，益生曰祥，心使气曰强。物壮则老，谓之不道，不道早已。</strong></p><h2 id="五六"><a href="#五六" class="headerlink" title="五六"></a>五六</h2><p><strong>知者不言，言者不知。塞其兑，闭其门，挫其锐，解其分，和其光，同其尘，是谓玄同。<br>故不可得而亲，不可得而疏；不可得而利，不可得而害；不可得而贵，不可得而贱，故为天下贵。</strong></p><h2 id="五七"><a href="#五七" class="headerlink" title="五七"></a>五七</h2><p><strong>以正治国，以奇用兵，以无事取天下。吾何以知其然哉？以此。<br>天下多忌讳，而民弥贫；民多利器，国家滋昏；人多伎巧，奇物滋生；法令滋彰，盗贼多有。<br>故圣人云：我无为而民自化，我好静而民自正，我无事而民自富，我无欲而民自朴。</strong></p><h2 id="五八"><a href="#五八" class="headerlink" title="五八"></a>五八</h2><p><strong>其政闷闷，其民淳淳；其政察察，其民缺缺。祸兮福之所倚，福兮祸之所伏。孰知其极？其无正。<br>正复为奇，善复为妖。人之迷，其日固久。是以圣人方而不割，廉而不刿（guì），直而不肆，光而不耀。</strong></p><h2 id="五九"><a href="#五九" class="headerlink" title="五九"></a>五九</h2><p><strong>治人事天莫若啬。夫唯啬，是谓早服，早服谓之重积德。重积德则无不克，无不克则莫知其极。<br>莫知其极，可以有国，有国之母，可以长久。是谓深根固柢，长生久视之道。</strong></p><h2 id="六十"><a href="#六十" class="headerlink" title="六十"></a>六十</h2><p><strong>治大国若烹小鲜。以道莅天下，其鬼不神。非其鬼不神，其神不伤人；非其神不伤人，圣人亦不伤人。<br>夫两不相伤，故德交归焉。</strong></p><h2 id="六一"><a href="#六一" class="headerlink" title="六一"></a>六一</h2><p><strong>大国者下流。天下之交，天下之牝。牝常以静胜牡，以静为下。<br>故大国以下小国，则取小国；小国以下大国，则取大国。故或下以取，或下而取。<br>大国不过欲兼畜人，小国不过欲入事人。夫两者各得其所欲，大者宜为下。</strong></p><h2 id="六二"><a href="#六二" class="headerlink" title="六二"></a>六二</h2><p><strong>道者万物之奥，善人之宝，不善人之所保。美言可以市尊，美行可以加人。人之不善，何弃之有？<br>故立天子，置三公，虽有拱璧以先驷马，不如坐进此道。古之所以贵此道者何？<br>不曰以求得，有罪以免邪？故为天下贵。</strong></p><h2 id="六三"><a href="#六三" class="headerlink" title="六三"></a>六三</h2><p><strong>为无为，事无事，味无味。大小，多少，报怨以德。<br>图难于其易，为大于其细。天下难事必作于易，天下大事必作于细。<br>是以圣人终不为大，故能成其大。夫轻诺必寡信，多易必多难。是以圣人犹难之，故终无难矣。</strong></p><h2 id="六四"><a href="#六四" class="headerlink" title="六四"></a>六四</h2><p><strong>其安易持，其未兆易谋，其脆易泮，其微易散。为之于未有，治之于未乱。<br>合抱之木，生于毫末；九层之台，起于累土；千里之行，始于足下。<br>为者败之，执者失之。是以圣人无为，故无败；无执，故无失。<br>民之从事，常于几成而败之。慎始如终，则无败事。是以圣人欲不欲，不贵难得之货；<br>学不学，复众人之所过。以辅万物之自然，而不敢为。</strong></p><h2 id="六五"><a href="#六五" class="headerlink" title="六五"></a>六五</h2><p><strong>古之善为道者，非以明民，将以愚之。民之难治，以其智多。故以智治国，国之贼；不以智治国，国之福。<br>知此两者，亦稽式。常知稽式，是谓玄德。玄德深矣，远矣，与物反矣，然后乃至大顺。</strong></p><h2 id="六六"><a href="#六六" class="headerlink" title="六六"></a>六六</h2><p><strong>江海所以能为百谷王者，以其善下之，故能为百谷王。<br>是以欲上民，必以言下之；欲先民，必以身后之。是以圣人处上而民不重，处前而民不害。<br>是以天下乐推而不厌。以其不争，故天下莫能与之争。</strong></p><h2 id="六七"><a href="#六七" class="headerlink" title="六七"></a>六七</h2><p><strong>天下皆谓我道大，似不肖。夫唯大，故似不肖。若肖，久矣其细而夫。<br>我有三宝，持而保之。一曰慈，二曰俭，三曰不敢为天下先。<br>慈，故能勇；俭，故能广；不敢为天下先，故能成器长。<br>今舍慈且勇，舍俭且广，舍后且先，死矣！夫慈，以战则胜，以守则固。天将救之，以慈卫之。</strong></p><h2 id="六八"><a href="#六八" class="headerlink" title="六八"></a>六八</h2><p><strong>善为士者不武，善战者不怒，善胜敌者不与，善用人者为之下。<br>是谓不争之德，是谓用人之力，是谓配天古之极。</strong></p><h2 id="六九"><a href="#六九" class="headerlink" title="六九"></a>六九</h2><p><strong>用兵有言：吾不敢为主而为客，不敢进寸而退尺。是谓行无行，攘无臂，扔无敌，执无兵。<br>祸莫大于轻敌，轻敌几丧吾宝。故抗兵相加，哀者胜矣。</strong></p><h2 id="七十"><a href="#七十" class="headerlink" title="七十"></a>七十</h2><p><strong>吾言甚易知，甚易行。天下莫能知，莫能行。言有宗，事有君。<br>夫唯无知，是以不我知。知我这希，则我者贵。是以圣人被褐（hè）怀玉。</strong></p><h2 id="七一"><a href="#七一" class="headerlink" title="七一"></a>七一</h2><p><strong>知不知，上；不知知，病。夫唯病病，是以不病。圣人不病，以其病病，是以不病。</strong></p><h2 id="七二"><a href="#七二" class="headerlink" title="七二"></a>七二</h2><p><strong>民不畏威，则大威至。无狎其所居，无厌其所生。夫唯不厌，是以不厌。<br>是以圣人自知，不自见；自爱，不自贵。故去彼取此。</strong></p><h2 id="七三"><a href="#七三" class="headerlink" title="七三"></a>七三</h2><p><strong>勇于敢则杀，勇于不敢则活。此两者，或利或害。天之所恶。孰知其故？<br>是以圣人犹难之。天之道，不争而善胜，不言而善应，不召而自来，繟然而善谋。<br>天网恢恢，疏而不失。</strong></p><h2 id="七四"><a href="#七四" class="headerlink" title="七四"></a>七四</h2><p><strong>民不畏死，奈何以死惧之？若使民常畏死，而为奇者吾得执而杀之，孰敢？<br>常有司杀者杀，夫代司杀者杀，是谓代大匠斫（zhuò）。夫代大匠斫者，希有不伤其手矣。</strong></p><h2 id="七五"><a href="#七五" class="headerlink" title="七五"></a>七五</h2><p><strong>民之饥，以其上食税之多，是以饥。民之难治，以其上之有为，是以难治。<br>民之轻死，以其求生之厚，是以轻死。夫唯无以生为者，是贤于贵生。</strong></p><h2 id="七六"><a href="#七六" class="headerlink" title="七六"></a>七六</h2><p><strong>人之生也柔弱，其死也坚强。万物草木之生也柔脆，其死也枯槁。<br>故坚强者死之徒，柔弱者生之徒。是以兵强则不胜，木强则折。强大处下，柔弱处上。</strong></p><h2 id="七七"><a href="#七七" class="headerlink" title="七七"></a>七七</h2><p><strong>天之道，其犹张弓与？高者抑之，下者举之；有余者损之，不足者补之。<br>天之道，损有余而补不足。人之道则不然，损不足以奉有余。孰能有余以奉天下？唯有道者。<br>是以圣人为而不持，功成而不处，其不欲见贤。</strong></p><h2 id="七八"><a href="#七八" class="headerlink" title="七八"></a>七八</h2><p><strong>天下莫柔弱于水，而攻坚强者莫之能胜，其无以易之，弱之胜强，柔之胜刚，天下莫不知，莫能行。<br>是以圣人云：受国之垢，是谓社稷主；受国不祥，是为天下王。正言若反。</strong></p><h2 id="七九"><a href="#七九" class="headerlink" title="七九"></a>七九</h2><p><strong>和大怨，必有余怨，安以为善？是以圣人执左契，而不责于人。无德司彻。天道无亲，常与善人。</strong></p><h2 id="八十"><a href="#八十" class="headerlink" title="八十"></a>八十</h2><p><strong>小国寡民，使有什伯之器而不用，使民重死而不远徙。虽有舟舆，无所乘之；虽有甲兵，无所陈之；<br>使人复结绳而用之。甘其食，美其服，安其居，乐其俗。邻国相望，鸡鸣犬之声相闻，民至老死不相往来。</strong></p><h2 id="八一"><a href="#八一" class="headerlink" title="八一"></a>八一</h2><p><strong>信言不美，美言不信；善者不辩，辩者不善；知者不博，博者不知。<br>圣人不积，既以为人，己愈有；既以与人，己愈多。天之道，利而不害；圣人之道，为而不争。</strong></p></div><hr><div class="reprint" id="reprint-statement"><div class="reprint__author"><span class="reprint-meta" style="font-weight:700"><i class="fas fa-user">文章作者: </i></span><span class="reprint-info"><a href="/about" rel="external nofollow noreferrer">江湖义气</a></span></div><div class="reprint__type"><span class="reprint-meta" style="font-weight:700"><i class="fas fa-link">文章链接: </i></span><span class="reprint-info"><a href="https://blog.wenjy.top/2020/08/21/guo-cui/dao-de-jing.html">https://blog.wenjy.top/2020/08/21/guo-cui/dao-de-jing.html</a></span></div><div class="reprint__notice"><span class="reprint-meta" style="font-weight:700"><i class="fas fa-copyright">版权声明: </i></span><span class="reprint-info">本博客所有文章除特別声明外，均采用 <a href="https://creativecommons.org/licenses/by/4.0/deed.zh" rel="external nofollow noreferrer" target="_blank">CC BY 4.0</a> 许可协议。转载请注明来源 <a href="/about" target="_blank">江湖义气</a> !</span></div></div><script async defer>function navToReprintStatement(){$("html, body").animate({scrollTop:$("#reprint-statement").offset().top-80},800)}document.addEventListener("copy",function(t){M.toast({html:'<span>复制成功，请遵循本文的转载规则</span><button class="btn-flat toast-action" onclick="navToReprintStatement()" style="font-size: smaller">查看</a>'})})</script><div class="tag_share" style="display:block"><div class="post-meta__tag-list" style="display:inline-block"><div class="article-tag"><a href="/tags/%E5%9B%BD%E7%B2%B9/"><span class="chip bg-color">国粹</span></a></div></div><div class="post_share" style="zoom:80%;width:fit-content;display:inline-block;float:right;margin:-.15rem 0"><link rel="stylesheet" type="text/css" href="https://cdn.jsdelivr.net/gh/wenjy/blog@gh-pages/libs/share/css/share.min.css"><div id="article-share"><div class="social-share" data-sites="twitter,facebook,google,qq,qzone,wechat,weibo,douban,linkedin" data-wechat-qrcode-helper="<p>微信扫一扫即可分享！</p>"></div><script src="https://cdn.jsdelivr.net/gh/wenjy/blog@gh-pages/libs/share/js/social-share.min.js"></script></div></div></div></div></div><div class="disqus-card card" data-aos="fade-up"><div id="disqus_thread" class="card-content"><noscript>Please enable JavaScript to view the <a target="_blank" rel="noopener" href="https://disqus.com/?ref_noscript">comments powered by Disqus.</a></noscript></div></div><script type="text/javascript">disqus_config=function(){this.page.url="https://blog.wenjy.top/2020/08/21/guo-cui/dao-de-jing.html",this.page.identifier="/2020/08/21/guo-cui/dao-de-jing.html",this.page.title="道德经"};let disqus_shortname="wenjy";!function(){let t=document,e=t.createElement("script");e.src="//"+disqus_shortname+".disqus.com/embed.js",e.setAttribute("data-timestamp",new Date),(t.head||t.body).appendChild(e)}()</script><article id="prenext-posts" class="prev-next articles"><div class="row article-row"><div class="article col s12 m6" data-aos="fade-up"><div class="article-badge left-badge text-color"><i class="fas fa-chevron-left"></i>&nbsp;上一篇</div><div class="card"><a href="/2020/08/25/algorithms/tree/balanced-binary-tree.html"><div class="card-image"><img src="data:image/png;base64,iVBORw0KGgoAAAANSUhEUgAAASwAAAEsCAMAAABOo35HAAAABGdBTUEAAK/INwWK6QAAABl0RVh0U29mdHdhcmUAQWRvYmUgSW1hZ2VSZWFkeXHJZTwAAAC9UExURVlZWdPT07KysmRkZIWFhfT09JmZmWZmZm9vb39/fxkZGUxMTDMzM3p6epCQkKamppubm729venp6cjIyN7e3tbW1s/Pz8LCwnx8fLS0tFZWVoiIiI+Pj6GhoeTk5Glpabu7u93d3evr66CgoJSUlKqqqsnJyeDg4Hd3d8PDw+Xl5bi4uNHR0dvb26Ojo6urq+fn51hYWDg4OCgoKHBwcK2traenp0FBQe7u7vHx8U5OTre3t8zMzHV1df///7GrnpQAAAA/dFJOU///////////////////////////////////////////////////////////////////////////////////AI4mfBcAAAUGSURBVHja7NoJb6M4GMZxY0NCD64kve/pMZ2d3Z297+X7f6zFNmBAMUXa6URl/q9UJSWPUPzrizFWRUlNLgEBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYYIEFAVhggQUWWGBBABZYYIEFFlgQgAUWWGCBBRYEYIEFFlhggQUBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYn6cCIcRXgvX/h9qcIVBqDdbEM8RCxGCB9QqXYRwHYDHBgwXWl8eKZKiESHI3Ba1kWs3fKixcaJUl1YyeBm7Ocq+yLItUiVBGnXxenSHJolIKEcwHq6ikbOX1YGVzQCTN8LPmSLreghUl9sN4Uw7yajMrLC0TZ1ImzqY6FEop0+pIaEN5HaoOxVuwEqFyc4I46uSlzOLqgxlh6UaR9l3VYWl9Fdoxb1Q90KJtu41pwwFW/WHhTtW8i7TafLCqRsk6bsGw63L9qurXRmuIlbT9lDQnlXU+nBFW1Q2qnZbDprWa2tjR90LZFqx1/+Td/HpGWLlrLDvIwTcx6dQ1Vrntbig68cDms3JwbA5Y1azs1ger6sNV/bbIw1jU81MvNAGrl58RVn8ozW+btF08iGFoAlYvP3csfVur1gJBEIA1uBmue5dhZDOyO2epbmgCVi8/I6x0MMHH9pjsTfBhNzQBq5uPZoQlB0uH3DZG4EZqQ26fL3sZq5uf09Ih6qw3i/pm6BZO0qZX7rrUS68Xsbr5ZE4rePMk08pk9aUZugfqppvs6AM1Acvlo/StP+6EbW06z8hJqxbYp2BZPQUnFsLsKuhQdaHqn5ewbF7KXIn0jWO5MqOQ7RaNLPtbNMmmhimj0GUmYLl8Gs0Lq4wyPbTu1l2QKqHSouzs3OlDIslW5SQsnY/NXmFplyNvEuuLV/Tau9BzwiraDUSwXmysztYWWNtL1psXeumgIrDGaqXvBfUuvtqUYI3V2t1wk1e2msFluJJm6zDJXv/fIfjPP7DAAgsssCiwwAILLLDAosACCyywwAKLAgsssMACC6zt9fDz/v75tyOB+98PD2+ORgKffjw4OP1uJPDxl+Xy8v1I4MPF3t7VNyOB4/vF4uzdzrG+39f1kz/w66Guv/yBvw90KX/gZKkr8Qf+2dOV+gNHC12/7RxrabD2/a31bLAO/a11YbAO/K21MFhLf2s9Gqw9f2vdGqzFu11jnVusE2/gxmI9eQOnFuvYG7i0WH7uK4t15w2cWazrXWP9a7H8f/bQYvm/6IPF+sF/pVssf19Ii/WH/0K2WH/uGuvEWC39gSdj9Twy+Rqri5EZx1gt/IE7Y/XoD1wbq9vd3w1PlufnD2OBp+ebm/uxwPHF6emnscDR4vLy41jg7vHq6sNY4Pr27OyYdRaLUrDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssL6u+k+AAQCR9eHtLKvLfwAAAABJRU5ErkJggg==" data-original="https://cdn.jsdelivr.net/gh/wenjy/blog@gh-pages/medias/featureimages/22.jpg" class="responsive-img" alt="平衡二叉树"> <span class="card-title">平衡二叉树</span></div></a><div class="card-content article-content"><div class="summary block-with-text"></div><div class="publish-info"><span class="publish-date"><i class="far fa-clock fa-fw icon-date"></i>2020-08-25 </span><span class="publish-author"><i class="fas fa-bookmark fa-fw icon-category"></i> <a href="/categories/Algorithms/" class="post-category">Algorithms</a></span></div></div><div class="card-action article-tags"><a href="/tags/Algorithms/"><span class="chip bg-color">Algorithms</span></a></div></div></div><div class="article col s12 m6" data-aos="fade-up"><div class="article-badge right-badge text-color">下一篇&nbsp;<i class="fas fa-chevron-right"></i></div><div class="card"><a href="/2020/08/18/algorithms/tree/binary-tree.html"><div class="card-image"><img src="data:image/png;base64,iVBORw0KGgoAAAANSUhEUgAAASwAAAEsCAMAAABOo35HAAAABGdBTUEAAK/INwWK6QAAABl0RVh0U29mdHdhcmUAQWRvYmUgSW1hZ2VSZWFkeXHJZTwAAAC9UExURVlZWdPT07KysmRkZIWFhfT09JmZmWZmZm9vb39/fxkZGUxMTDMzM3p6epCQkKamppubm729venp6cjIyN7e3tbW1s/Pz8LCwnx8fLS0tFZWVoiIiI+Pj6GhoeTk5Glpabu7u93d3evr66CgoJSUlKqqqsnJyeDg4Hd3d8PDw+Xl5bi4uNHR0dvb26Ojo6urq+fn51hYWDg4OCgoKHBwcK2traenp0FBQe7u7vHx8U5OTre3t8zMzHV1df///7GrnpQAAAA/dFJOU///////////////////////////////////////////////////////////////////////////////////AI4mfBcAAAUGSURBVHja7NoJb6M4GMZxY0NCD64kve/pMZ2d3Z297+X7f6zFNmBAMUXa6URl/q9UJSWPUPzrizFWRUlNLgEBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYYIEFAVhggQUWWGBBABZYYIEFFlgQgAUWWGCBBRYEYIEFFlhggQUBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYn6cCIcRXgvX/h9qcIVBqDdbEM8RCxGCB9QqXYRwHYDHBgwXWl8eKZKiESHI3Ba1kWs3fKixcaJUl1YyeBm7Ocq+yLItUiVBGnXxenSHJolIKEcwHq6ikbOX1YGVzQCTN8LPmSLreghUl9sN4Uw7yajMrLC0TZ1ImzqY6FEop0+pIaEN5HaoOxVuwEqFyc4I46uSlzOLqgxlh6UaR9l3VYWl9Fdoxb1Q90KJtu41pwwFW/WHhTtW8i7TafLCqRsk6bsGw63L9qurXRmuIlbT9lDQnlXU+nBFW1Q2qnZbDprWa2tjR90LZFqx1/+Td/HpGWLlrLDvIwTcx6dQ1Vrntbig68cDms3JwbA5Y1azs1ger6sNV/bbIw1jU81MvNAGrl58RVn8ozW+btF08iGFoAlYvP3csfVur1gJBEIA1uBmue5dhZDOyO2epbmgCVi8/I6x0MMHH9pjsTfBhNzQBq5uPZoQlB0uH3DZG4EZqQ26fL3sZq5uf09Ih6qw3i/pm6BZO0qZX7rrUS68Xsbr5ZE4rePMk08pk9aUZugfqppvs6AM1Acvlo/StP+6EbW06z8hJqxbYp2BZPQUnFsLsKuhQdaHqn5ewbF7KXIn0jWO5MqOQ7RaNLPtbNMmmhimj0GUmYLl8Gs0Lq4wyPbTu1l2QKqHSouzs3OlDIslW5SQsnY/NXmFplyNvEuuLV/Tau9BzwiraDUSwXmysztYWWNtL1psXeumgIrDGaqXvBfUuvtqUYI3V2t1wk1e2msFluJJm6zDJXv/fIfjPP7DAAgsssCiwwAILLLDAosACCyywwAKLAgsssMACC6zt9fDz/v75tyOB+98PD2+ORgKffjw4OP1uJPDxl+Xy8v1I4MPF3t7VNyOB4/vF4uzdzrG+39f1kz/w66Guv/yBvw90KX/gZKkr8Qf+2dOV+gNHC12/7RxrabD2/a31bLAO/a11YbAO/K21MFhLf2s9Gqw9f2vdGqzFu11jnVusE2/gxmI9eQOnFuvYG7i0WH7uK4t15w2cWazrXWP9a7H8f/bQYvm/6IPF+sF/pVssf19Ii/WH/0K2WH/uGuvEWC39gSdj9Twy+Rqri5EZx1gt/IE7Y/XoD1wbq9vd3w1PlufnD2OBp+ebm/uxwPHF6emnscDR4vLy41jg7vHq6sNY4Pr27OyYdRaLUrDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssL6u+k+AAQCR9eHtLKvLfwAAAABJRU5ErkJggg==" data-original="https://cdn.jsdelivr.net/gh/wenjy/blog@gh-pages/medias/featureimages/6.jpg" class="responsive-img" alt="二叉搜索树"> <span class="card-title">二叉搜索树</span></div></a><div class="card-content article-content"><div class="summary block-with-text"></div><div class="publish-info"><span class="publish-date"><i class="far fa-clock fa-fw icon-date"></i>2020-08-18 </span><span class="publish-author"><i class="fas fa-bookmark fa-fw icon-category"></i> <a href="/categories/%E7%AE%97%E6%B3%95/" class="post-category">算法</a></span></div></div><div class="card-action article-tags"><a href="/tags/%E7%AE%97%E6%B3%95/"><span class="chip bg-color">算法</span></a></div></div></div></div></article></div><script type="text/javascript" src="https://cdn.jsdelivr.net/gh/wenjy/blog@gh-pages/libs/codeBlock/codeBlockFuction.js"></script><script type="text/javascript" src="https://cdn.jsdelivr.net/gh/wenjy/blog@gh-pages/libs/codeBlock/codeLang.js"></script><script type="text/javascript" src="https://cdn.jsdelivr.net/gh/wenjy/blog@gh-pages/libs/codeBlock/codeCopy.js"></script><script type="text/javascript" src="https://cdn.jsdelivr.net/gh/wenjy/blog@gh-pages/libs/codeBlock/codeShrink.js"></script><style type="text/css">code[class*=language-],pre[class*=language-]{white-space:pre!important}</style></div><div id="toc-aside" class="expanded col l3 hide-on-med-and-down"><div class="toc-widget card" style="background-color:#fff"><div class="toc-title"><i class="far fa-list-alt"></i>&nbsp;&nbsp;目录</div><div id="toc-content"></div></div></div></div><div id="floating-toc-btn" class="hide-on-med-and-down"><a class="btn-floating btn-large bg-color"><i class="fas fa-list-ul"></i></a></div><script src="https://cdn.jsdelivr.net/gh/wenjy/blog@gh-pages/libs/tocbot/tocbot.min.js"></script><script>$(function(){tocbot.init({tocSelector:"#toc-content",contentSelector:"#articleContent",headingsOffset:-(.4*$(window).height()-45),collapseDepth:Number("0"),headingSelector:"h2, h3, h4"});let t=0;var e="toc-heading-";$("#toc-content a").each(function(){$(this).attr("href","#"+e+ ++t)}),t=0,$("#articleContent").children("h2, h3, h4").each(function(){$(this).attr("id",e+ ++t)});var n=parseInt(.4*$(window).height()-64);let o=$(".toc-widget");$(window).scroll(function(){var t=$(window).scrollTop();n<t?o.addClass("toc-fixed"):o.removeClass("toc-fixed")});var i="expanded";let a=$("#toc-aside"),c=$("#main-content");$("#floating-toc-btn .btn-floating").click(function(){a.hasClass(i)?(a.removeClass(i).hide(),c.removeClass("l9")):(a.addClass(i).show(),c.addClass("l9")),function(t,e){let n=$("#"+t);if(0!==n.length){let t=n.width();450<=t?t+=21:350<=t&&t<450?t+=18:300<=t&&t<350?t+=16:t+=14,$("#"+e).width(t)}}("artDetail","prenext-posts")})})</script></main><footer class="page-footer bg-color"><link rel="stylesheet" href="https://cdn.jsdelivr.net/gh/wenjy/blog@gh-pages/libs/aplayer/APlayer.min.css"><style>.aplayer .aplayer-lrc p{display:none;font-size:12px;font-weight:700;line-height:16px!important}.aplayer .aplayer-lrc p.aplayer-lrc-current{display:none;font-size:15px;color:#42b983}.aplayer.aplayer-fixed.aplayer-narrow .aplayer-body{left:-66px!important}.aplayer.aplayer-fixed.aplayer-narrow .aplayer-body:hover{left:0!important}</style><div><div class="row"><meting-js class="col l8 offset-l2 m10 offset-m1 s12" server="netease" type="playlist" id="503838841" fixed="true" autoplay theme="#42b983" loop order="random" preload="auto" volume="0.7" list-folded="true"></meting-js></div></div><script src="https://cdn.jsdelivr.net/gh/wenjy/blog@gh-pages/libs/aplayer/APlayer.min.js"></script><script src="https://cdn.jsdelivr.net/npm/meting@2/dist/Meting.min.js"></script><div class="container row center-align" style="margin-bottom:0!important"><div class="col s12 m8 l8 copy-right">Copyright&nbsp;&copy; <span id="year">2019-2020</span> <span id="year">2019</span> <a href="/about" target="_blank">江湖义气</a> |&nbsp;Powered by&nbsp;<a href="https://hexo.io/" target="_blank">Hexo</a> |&nbsp;Theme&nbsp;<a href="https://github.com/blinkfox/hexo-theme-matery" target="_blank">Matery</a><br><span id="busuanzi_container_site_pv">|&nbsp;<i class="far fa-eye"></i>&nbsp;总访问量:&nbsp;<span id="busuanzi_value_site_pv" class="white-color"></span>&nbsp;次 </span><span id="busuanzi_container_site_uv">|&nbsp;<i class="fas fa-users"></i>&nbsp;总访问人数:&nbsp;<span id="busuanzi_value_site_uv" class="white-color"></span>&nbsp;人</span><br><br><span id="icp"><img src="data:image/png;base64,iVBORw0KGgoAAAANSUhEUgAAASwAAAEsCAMAAABOo35HAAAABGdBTUEAAK/INwWK6QAAABl0RVh0U29mdHdhcmUAQWRvYmUgSW1hZ2VSZWFkeXHJZTwAAAC9UExURVlZWdPT07KysmRkZIWFhfT09JmZmWZmZm9vb39/fxkZGUxMTDMzM3p6epCQkKamppubm729venp6cjIyN7e3tbW1s/Pz8LCwnx8fLS0tFZWVoiIiI+Pj6GhoeTk5Glpabu7u93d3evr66CgoJSUlKqqqsnJyeDg4Hd3d8PDw+Xl5bi4uNHR0dvb26Ojo6urq+fn51hYWDg4OCgoKHBwcK2traenp0FBQe7u7vHx8U5OTre3t8zMzHV1df///7GrnpQAAAA/dFJOU///////////////////////////////////////////////////////////////////////////////////AI4mfBcAAAUGSURBVHja7NoJb6M4GMZxY0NCD64kve/pMZ2d3Z297+X7f6zFNmBAMUXa6URl/q9UJSWPUPzrizFWRUlNLgEBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYYIEFAVhggQUWWGBBABZYYIEFFlgQgAUWWGCBBRYEYIEFFlhggQUBWGCBBRZYYEEAFlhggQUWWBCABRZYYIEFFgRggQUWWGCBBQFYYIEFFlhgQQAWWGCBBRZYEIAFFlhggQUWBGCBBRZYn6cCIcRXgvX/h9qcIVBqDdbEM8RCxGCB9QqXYRwHYDHBgwXWl8eKZKiESHI3Ba1kWs3fKixcaJUl1YyeBm7Ocq+yLItUiVBGnXxenSHJolIKEcwHq6ikbOX1YGVzQCTN8LPmSLreghUl9sN4Uw7yajMrLC0TZ1ImzqY6FEop0+pIaEN5HaoOxVuwEqFyc4I46uSlzOLqgxlh6UaR9l3VYWl9Fdoxb1Q90KJtu41pwwFW/WHhTtW8i7TafLCqRsk6bsGw63L9qurXRmuIlbT9lDQnlXU+nBFW1Q2qnZbDprWa2tjR90LZFqx1/+Td/HpGWLlrLDvIwTcx6dQ1Vrntbig68cDms3JwbA5Y1azs1ger6sNV/bbIw1jU81MvNAGrl58RVn8ozW+btF08iGFoAlYvP3csfVur1gJBEIA1uBmue5dhZDOyO2epbmgCVi8/I6x0MMHH9pjsTfBhNzQBq5uPZoQlB0uH3DZG4EZqQ26fL3sZq5uf09Ih6qw3i/pm6BZO0qZX7rrUS68Xsbr5ZE4rePMk08pk9aUZugfqppvs6AM1Acvlo/StP+6EbW06z8hJqxbYp2BZPQUnFsLsKuhQdaHqn5ewbF7KXIn0jWO5MqOQ7RaNLPtbNMmmhimj0GUmYLl8Gs0Lq4wyPbTu1l2QKqHSouzs3OlDIslW5SQsnY/NXmFplyNvEuuLV/Tau9BzwiraDUSwXmysztYWWNtL1psXeumgIrDGaqXvBfUuvtqUYI3V2t1wk1e2msFluJJm6zDJXv/fIfjPP7DAAgsssCiwwAILLLDAosACCyywwAKLAgsssMACC6zt9fDz/v75tyOB+98PD2+ORgKffjw4OP1uJPDxl+Xy8v1I4MPF3t7VNyOB4/vF4uzdzrG+39f1kz/w66Guv/yBvw90KX/gZKkr8Qf+2dOV+gNHC12/7RxrabD2/a31bLAO/a11YbAO/K21MFhLf2s9Gqw9f2vdGqzFu11jnVusE2/gxmI9eQOnFuvYG7i0WH7uK4t15w2cWazrXWP9a7H8f/bQYvm/6IPF+sF/pVssf19Ii/WH/0K2WH/uGuvEWC39gSdj9Twy+Rqri5EZx1gt/IE7Y/XoD1wbq9vd3w1PlufnD2OBp+ebm/uxwPHF6emnscDR4vLy41jg7vHq6sNY4Pr27OyYdRaLUrDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssMCiwAILLLDAAosCCyywwAILLAossMACCyywKLDAAgsssL6u+k+AAQCR9eHtLKvLfwAAAABJRU5ErkJggg==" data-original="https://cdn.jsdelivr.net/gh/wenjy/blog@gh-pages/medias/icp.png" style="vertical-align:text-bottom"> <a href="http://www.beian.miit.gov.cn/" target="_blank">桂ICP备17000652号-2</a></span></div><div class="col s12 m4 l4 social-link social-statis"><a href="https://github.com/wenjy" class="tooltipped" target="_blank" data-tooltip="访问我的GitHub" data-position="top" data-delay="50"><i class="fab fa-github"></i> </a><a href="mailto:wenjy1314@gmail.com" class="tooltipped" target="_blank" data-tooltip="邮件联系我" data-position="top" data-delay="50"><i class="fas fa-envelope-open"></i> </a><a href="/atom.xml" class="tooltipped" target="_blank" data-tooltip="RSS 订阅" data-position="top" data-delay="50"><i class="fas fa-rss"></i></a></div></div></footer><div class="progress-bar"></div><div id="searchModal" class="modal"><div class="modal-content"><div class="search-header"><span class="title"><i class="fas fa-search"></i>&nbsp;&nbsp;搜索</span> <input type="search" id="searchInput" name="s" placeholder="请输入搜索的关键字" class="search-input"></div><div id="searchResult"></div></div></div><script src="https://cdn.jsdelivr.net/gh/wenjy/blog@gh-pages/js/search.js"></script><script type="text/javascript">$(function(){searchFunc("/search.xml","searchInput","searchResult")})</script><div id="backTop" class="top-scroll"><a class="btn-floating btn-large waves-effect waves-light" href="#!"><i class="fas fa-arrow-up"></i></a></div><script src="https://cdn.jsdelivr.net/gh/wenjy/blog@gh-pages/libs/materialize/materialize.min.js"></script><script src="https://cdn.jsdelivr.net/gh/wenjy/blog@gh-pages/libs/masonry/masonry.pkgd.min.js"></script><script src="https://cdn.jsdelivr.net/gh/wenjy/blog@gh-pages/libs/aos/aos.js"></script><script src="https://cdn.jsdelivr.net/gh/wenjy/blog@gh-pages/libs/scrollprogress/scrollProgress.min.js"></script><script src="https://cdn.jsdelivr.net/gh/wenjy/blog@gh-pages/libs/lightGallery/js/lightgallery-all.min.js"></script><script src="https://cdn.jsdelivr.net/gh/wenjy/blog@gh-pages/js/matery.js"></script><script>!function(){var t=document.createElement("script"),e=window.location.protocol.split(":")[0];t.src="https"===e?"https://zz.bdstatic.com/linksubmit/push.js":"http://push.zhanzhang.baidu.com/push.js";e=document.getElementsByTagName("script")[0];e.parentNode.insertBefore(t,e)}()</script><script src="https://cdn.jsdelivr.net/gh/wenjy/blog@gh-pages/libs/others/clicklove.js" async></script><script async src="https://cdn.jsdelivr.net/gh/wenjy/blog@gh-pages/libs/others/busuanzi.pure.mini.js"></script><script src="https://cdn.jsdelivr.net/gh/wenjy/blog@gh-pages/libs/instantpage/instantpage.js" type="module"></script><script>window.imageLazyLoadSetting={isSPA:!1,processImages:null}</script><script>window.addEventListener("load",function(){var t=/\.(gif|jpg|jpeg|tiff|png)$/i,r=/^data:image\/[a-z]+;base64,/;Array.prototype.slice.call(document.querySelectorAll("img[data-original]")).forEach(function(a){var e=a.parentNode;"A"===e.tagName&&(e.href.match(t)||e.href.match(r))&&(e.href=a.dataset.original)})})</script><script>!function(n){n.imageLazyLoadSetting.processImages=i;var e=n.imageLazyLoadSetting.isSPA,r=Array.prototype.slice.call(document.querySelectorAll("img[data-original]"));function i(){e&&(r=Array.prototype.slice.call(document.querySelectorAll("img[data-original]")));for(var t,a=0;a<r.length;a++)0<=(t=(t=r[a]).getBoundingClientRect()).bottom&&0<=t.left&&t.top<=(n.innerHeight||document.documentElement.clientHeight)&&function(){var e=r[a],t=e,n=function(){r=r.filter(function(t){return e!==t})},i=new Image,o=t.getAttribute("data-original");i.onload=function(){t.src=o,n()},i.src=o}()}i(),n.addEventListener("scroll",function(){var t=i,e=n;clearTimeout(t.tId),t.tId=setTimeout(function(){t.call(e)},500)})}(this)</script></body></html>